<tanakh>
 <book n="30">
  <names>
    <name>Song_of_Songs</name>
    <number>30</number>
    <hebrewname>‏שיר השירים‎</hebrewname>
  </names>
  <c n="1">
    <v n="1" h="‏א‎">
      <w>‏שִׁ֥יר‎</w>
      <w>‏הַשִּׁירִ֖ים‎</w>
      <w>‏אֲשֶׁ֥ר‎</w>
      <w>‏לִשְׁלֹמֹֽה׃‎</w>
    </v>
    <v n="2" h="‏ב‎">
      <w>‏יִשָּׁקֵ֨נִי֙‎</w>
      <w>‏מִנְּשִׁיק֣וֹת‎</w>
      <w>‏פִּ֔יהוּ‎</w>
      <w>‏כִּֽי־טוֹבִ֥ים‎</w>
      <w>‏דֹּדֶ֖יךָ‎</w>
      <w>‏מִיָּֽיִן׃‎</w>
    </v>
    <v n="3" h="‏ג‎">
      <w>‏לְרֵ֨יחַ֙‎</w>
      <w>‏שְׁמָנֶ֣יךָ‎</w>
      <w>‏טוֹבִ֔ים‎</w>
      <w>‏שֶׁ֖מֶן‎</w>
      <w>‏תּוּרַ֣ק‎</w>
      <w>‏שְׁמֶ֑ךָ‎</w>
      <w>‏עַל־כֵּ֖ן‎</w>
      <w>‏עֲלָמ֥וֹת‎</w>
      <w>‏אֲהֵבֽוּךָ׃‎</w>
    </v>
    <v n="4" h="‏ד‎">
      <w>‏מָשְׁכֵ֖נִי‎</w>
      <w>‏אַֽחֲרֶ֣יךָ‎</w>
      <w>‏נָּר֑וּצָה‎</w>
      <w>‏הֱבִיאַ֨נִי‎</w>
      <w>‏הַמֶּ֜לֶךְ‎</w>
      <w>‏חֲדָרָ֗יו‎</w>
      <w>‏נָגִ֤ילָה‎</w>
      <w>‏וְנִשְׂמְחָה֙‎</w>
      <w>‏בָּ֔ךְ‎</w>
      <w>‏נַזְכִּ֤ירָה‎</w>
      <w>‏דֹדֶ֨יךָ֙‎</w>
      <w>‏מִיַּ֔יִן‎</w>
      <w>‏מֵֽישָׁרִ֖ים‎</w>
      <w>‏אֲהֵבֽוּךָ׃‎</w>
    <peh/>
    </v>
    <v n="5" h="‏ה‎">
      <w>‏שְׁחוֹרָ֤ה‎</w>
      <w>‏אֲנִי֙‎</w>
      <w>‏וְֽנָאוָ֔ה‎</w>
      <w>‏בְּנ֖וֹת‎</w>
      <w>‏יְרֽוּשָׁלִָ֑ם‎</w>
      <w>‏כְּאָֽהֳלֵ֣י‎</w>
      <w>‏קֵדָ֔ר‎</w>
      <w>‏כִּֽירִיע֖וֹת‎</w>
      <w>‏שְׁלֹמֹֽה׃‎</w>
    </v>
    <v n="6" h="‏ו‎">
      <w>‏אַל־תִּרְא֨וּנִי֙‎</w>
      <w>‏שֶֽׁאֲנִ֣י‎</w>
      <w>‏שְׁחַרְחֹ֔רֶת‎</w>
      <w>‏שֶׁשְּׁזָפַ֖תְנִי‎</w>
      <w>‏הַשָּׁ֑מֶשׁ‎</w>
      <w>‏בְּנֵ֧י‎</w>
      <w>‏אִמִּ֣י‎</w>
      <w>‏נִֽחֲרוּ־בִ֗י‎</w>
      <w>‏שָׂמֻ֨נִי֙‎</w>
      <w>‏נֹֽטֵרָ֣ה‎</w>
      <w>‏אֶת־הַכְּרָמִ֔ים‎</w>
      <w>‏כַּרְמִ֥י‎</w>
      <w>‏שֶׁלִּ֖י‎</w>
      <w>‏לֹ֥א‎</w>
      <w>‏נָטָֽרְתִּי׃‎</w>
    </v>
    <v n="7" h="‏ז‎">
      <w>‏הַגִּ֣ידָה‎</w>
      <w>‏לִּ֗י‎</w>
      <w>‏שֶׁ֤אָֽהֲבָה֙‎</w>
      <w>‏נַפְשִׁ֔י‎</w>
      <w>‏אֵיכָ֣ה‎</w>
      <w>‏תִרְעֶ֔ה‎</w>
      <w>‏אֵיכָ֖ה‎</w>
      <w>‏תַּרְבִּ֣יץ‎</w>
      <w>‏בַּֽצָּהֳרָ֑יִם‎</w>
      <w>‏שַׁלָּמָ֤ה‎</w>
      <w>‏אֶֽהְיֶה֙‎</w>
      <w>‏כְּעֹ֣טְיָ֔ה‎</w>
      <w>‏עַ֖ל‎</w>
      <w>‏עֶדְרֵ֥י‎</w>
      <w>‏חֲבֵרֶֽיךָ׃‎</w>
    </v>
    <v n="8" h="‏ח‎">
      <w>‏אִם־לֹ֤א‎</w>
      <w>‏תֵֽדְעִי֙‎</w>
      <w>‏לָ֔ךְ‎</w>
      <w>‏הַיָּפָ֖ה‎</w>
      <w>‏בַּנָּשִׁ֑ים‎</w>
      <w>‏צְֽאִי־לָ֞ךְ‎</w>
      <w>‏בְּעִקְבֵ֣י‎</w>
      <w>‏הַצֹּ֗אן‎</w>
      <w>‏וּרְעִי֙‎</w>
      <w>‏אֶת־גְּדִיֹּתַ֔יִךְ‎</w>
      <w>‏עַ֖ל‎</w>
      <w>‏מִשְׁכְּנ֥וֹת‎</w>
      <w>‏הָֽרֹעִֽים׃‎</w>
    <peh/>
    </v>
    <v n="9" h="‏ט‎">
      <w>‏לְסֻֽסָתִי֙‎</w>
      <w>‏בְּרִכְבֵ֣י‎</w>
      <w>‏פַרְעֹ֔ה‎</w>
      <w>‏דִּמִּיתִ֖יךְ‎</w>
      <w>‏רַעְיָתִֽי׃‎</w>
    </v>
    <v n="10" h="‏י‎">
      <w>‏נָאו֤וּ‎</w>
      <w>‏לְחָיַ֨יִךְ֙‎</w>
      <w>‏בַּתֹּרִ֔ים‎</w>
      <w>‏צַוָּארֵ֖ךְ‎</w>
      <w>‏בַּֽחֲרוּזִֽים׃‎</w>
    </v>
    <v n="11" h="‏יא‎">
      <w>‏תּוֹרֵ֤י‎</w>
      <w>‏זָהָב֙‎</w>
      <w>‏נַֽעֲשֶׂה־לָּ֔ךְ‎</w>
      <w>‏עִ֖ם‎</w>
      <w>‏נְקֻדּ֥וֹת‎</w>
      <w>‏הַכָּֽסֶף׃‎</w>
    </v>
    <v n="12" h="‏יב‎">
      <w>‏עַד־שֶׁ֤הַמֶּ֨לֶךְ֙‎</w>
      <w>‏בִּמְסִבּ֔וֹ‎</w>
      <w>‏נִרְדִּ֖י‎</w>
      <w>‏נָתַ֥ן‎</w>
      <w>‏רֵיחֽוֹ׃‎</w>
    </v>
    <v n="13" h="‏יג‎">
      <w>‏צְר֨וֹר‎</w>
      <w>‏הַמֹּ֤ר ׀‎</w>
      <w>‏דּוֹדִי֙‎</w>
      <w>‏לִ֔י‎</w>
      <w>‏בֵּ֥ין‎</w>
      <w>‏שָׁדַ֖י‎</w>
      <w>‏יָלִֽין׃‎</w>
    </v>
    <v n="14" h="‏יד‎">
      <w>‏אֶשְׁכֹּ֨ל‎</w>
      <w>‏הַכֹּ֤פֶר ׀‎</w>
      <w>‏דּוֹדִי֙‎</w>
      <w>‏לִ֔י‎</w>
      <w>‏בְּכַרְמֵ֖י‎</w>
      <w>‏עֵ֥ין‎</w>
      <w>‏גֶּֽדִי׃‎</w>
    <samekh/>
    </v>
    <v n="15" h="‏טו‎">
      <w>‏הִנָּ֤ךְ‎</w>
      <w>‏יָפָה֙‎</w>
      <w>‏רַעְיָתִ֔י‎</w>
      <w>‏הִנָּ֥ךְ‎</w>
      <w>‏יָפָ֖ה‎</w>
      <w>‏עֵינַ֥יִךְ‎</w>
      <w>‏יוֹנִֽים׃‎</w>
    </v>
    <v n="16" h="‏טז‎">
      <w>‏הִנְּךָ֨‎</w>
      <w>‏יָפֶ֤ה‎</w>
      <w>‏דוֹדִי֙‎</w>
      <w>‏אַ֣ף‎</w>
      <w>‏נָעִ֔ים‎</w>
      <w>‏אַף־עַרְשֵׂ֖נוּ‎</w>
      <w>‏רַֽעֲנָנָֽה׃‎</w>
    </v>
    <v n="17" h="‏יז‎">
      <w>‏קֹר֤וֹת‎</w>
      <w>‏בָּתֵּ֨ינוּ֙‎</w>
      <w>‏אֲרָזִ֔ים‎</w>
      <w>‏רחיטנו‎</w>
      <w>‏(רַֽהִיטֵ֖נוּ)‎</w>
      <w>‏בְּרוֹתִֽים׃‎</w>
    </v>
  </c>
  <c n="2">
    <v n="1" h="‏א‎">
      <w>‏אֲנִי֙‎</w>
      <w>‏חֲבַצֶּ֣לֶת‎</w>
      <w>‏הַשָּׁר֔וֹן‎</w>
      <w>‏שֽׁוֹשַׁנַּ֖ת‎</w>
      <w>‏הָֽעֲמָקִֽים׃‎</w>
    </v>
    <v n="2" h="‏ב‎">
      <w>‏כְּשֽׁוֹשַׁנָּה֙‎</w>
      <w>‏בֵּ֣ין‎</w>
      <w>‏הַֽחוֹחִ֔ים‎</w>
      <w>‏כֵּ֥ן‎</w>
      <w>‏רַעְיָתִ֖י‎</w>
      <w>‏בֵּ֥ין‎</w>
      <w>‏הַבָּנֽוֹת׃‎</w>
    </v>
    <v n="3" h="‏ג‎">
      <w>‏כְּתַפּ֨וּחַ֙‎</w>
      <w>‏בַּֽעֲצֵ֣י‎</w>
      <w>‏הַיַּ֔עַר‎</w>
      <w>‏כֵּ֥ן‎</w>
      <w>‏דּוֹדִ֖י‎</w>
      <w>‏בֵּ֣ין‎</w>
      <w>‏הַבָּנִ֑ים‎</w>
      <w>‏בְּצִלּוֹ֙‎</w>
      <w>‏חִמַּ֣דְתִּי‎</w>
      <w>‏וְיָשַׁ֔בְתִּי‎</w>
      <w>‏וּפִרְי֖וֹ‎</w>
      <w>‏מָת֥וֹק‎</w>
      <w>‏לְחִכִּֽי׃‎</w>
    </v>
    <v n="4" h="‏ד‎">
      <w>‏הֱבִיאַ֨נִי֙‎</w>
      <w>‏אֶל־בֵּ֣ית‎</w>
      <w>‏הַיָּ֔יִן‎</w>
      <w>‏וְדִגְל֥וֹ‎</w>
      <w>‏עָלַ֖י‎</w>
      <w>‏אַֽהֲבָֽה׃‎</w>
    </v>
    <v n="5" h="‏ה‎">
      <w>‏סַמְּכ֨וּנִי֙‎</w>
      <w>‏בָּֽאֲשִׁישׁ֔וֹת‎</w>
      <w>‏רַפְּד֖וּנִי‎</w>
      <w>‏בַּתַּפּוּחִ֑ים‎</w>
      <w>‏כִּֽי־חוֹלַ֥ת‎</w>
      <w>‏אַֽהֲבָ֖ה‎</w>
      <w>‏אָֽנִי׃‎</w>
    </v>
    <v n="6" h="‏ו‎">
      <w>‏שְׂמֹאלוֹ֙‎</w>
      <w>‏תַּ֣חַת‎</w>
      <w>‏לְרֹאשִׁ֔י‎</w>
      <w>‏וִֽימִינ֖וֹ‎</w>
      <w>‏תְּחַבְּקֵֽנִי׃‎</w>
    </v>
    <v n="7" h="‏ז‎">
      <w>‏הִשְׁבַּ֨עְתִּי‎</w>
      <w>‏אֶתְכֶ֜ם‎</w>
      <w>‏בְּנ֤וֹת‎</w>
      <w>‏יְרֽוּשָׁלִַ֨ם֙‎</w>
      <w>‏בִּצְבָא֔וֹת‎</w>
      <w>‏א֖וֹ‎</w>
      <w>‏בְּאַיְל֣וֹת‎</w>
      <w>‏הַשָּׂדֶ֑ה‎</w>
      <w>‏אִם־תָּעִ֧ירוּ ׀‎</w>
      <w>‏וְֽאִם־תְּע֥וֹרְר֛וּ‎</w>
      <w>‏אֶת־הָאַֽהֲבָ֖ה‎</w>
      <w>‏עַ֥ד‎</w>
      <w>‏שֶׁתֶּחְפָּֽץ׃‎</w>
    <samekh/>
    </v>
    <v n="8" h="‏ח‎">
      <w>‏ק֣וֹל‎</w>
      <w>‏דּוֹדִ֔י‎</w>
      <w>‏הִנֵּה־זֶ֖ה‎</w>
      <w>‏בָּ֑א‎</w>
      <w>‏מְדַלֵּג֙‎</w>
      <w>‏עַל־הֶ֣הָרִ֔ים‎</w>
      <w>‏מְקַפֵּ֖ץ‎</w>
      <w>‏עַל־הַגְּבָעֽוֹת׃‎</w>
    </v>
    <v n="9" h="‏ט‎">
      <w>‏דּוֹמֶ֤ה‎</w>
      <w>‏דוֹדִי֙‎</w>
      <w>‏לִצְבִ֔י‎</w>
      <w>‏א֖וֹ‎</w>
      <w>‏לְעֹ֣פֶר‎</w>
      <w>‏הָֽאַיָּלִ֑ים‎</w>
      <w>‏הִנֵּה־זֶ֤ה‎</w>
      <w>‏עוֹמֵד֙‎</w>
      <w>‏אַחַ֣ר‎</w>
      <w>‏כָּתְלֵ֔נוּ‎</w>
      <w>‏מַשְׁגִּ֨יחַ֙‎</w>
      <w>‏מִן־הַֽחַלֹּנ֔וֹת‎</w>
      <w>‏מֵצִ֖יץ‎</w>
      <w>‏מִן־הַֽחֲרַכִּֽים׃‎</w>
    </v>
    <v n="10" h="‏י‎">
      <w>‏עָנָ֥ה‎</w>
      <w>‏דוֹדִ֖י‎</w>
      <w>‏וְאָ֣מַר‎</w>
      <w>‏לִ֑י‎</w>
      <w>‏ק֥וּמִי‎</w>
      <w>‏לָ֛ךְ‎</w>
      <w>‏רַעְיָתִ֥י‎</w>
      <w>‏יָֽפָתִ֖י‎</w>
      <w>‏וּלְכִי־לָֽךְ׃‎</w>
    </v>
    <v n="11" h="‏יא‎">
      <w>‏כִּֽי־הִנֵּ֥ה‎</w>
      <w>‏הַסְּתָ֖ו‎</w>
      <w>‏עָבָ֑ר‎</w>
      <w>‏הַגֶּ֕שֶׁם‎</w>
      <w>‏חָלַ֖ף‎</w>
      <w>‏הָלַ֥ךְ‎</w>
      <w>‏לֽוֹ׃‎</w>
    </v>
    <v n="12" h="‏יב‎">
      <w>‏הַנִּצָּנִים֙‎</w>
      <w>‏נִרְא֣וּ‎</w>
      <w>‏בָאָ֔רֶץ‎</w>
      <w>‏עֵ֥ת‎</w>
      <w>‏הַזָּמִ֖יר‎</w>
      <w>‏הִגִּ֑יעַ‎</w>
      <w>‏וְק֥וֹל‎</w>
      <w>‏הַתּ֖וֹר‎</w>
      <w>‏נִשְׁמַ֥ע‎</w>
      <w>‏בְּאַרְצֵֽנוּ׃‎</w>
    </v>
    <v n="13" h="‏יג‎">
      <w>‏הַתְּאֵנָה֙‎</w>
      <w>‏חָֽנְטָ֣ה‎</w>
      <w>‏פַגֶּ֔יהָ‎</w>
      <w>‏וְהַגְּפָנִ֥ים ׀‎</w>
      <w>‏סְמָדַ֖ר‎</w>
      <w>‏נָ֣תְנוּ‎</w>
      <w>‏רֵ֑יחַ‎</w>
      <w>‏ק֥וּמִי‎</w>
      <w>‏לכי‎</w>
      <w>‏(לָ֛ךְ)‎</w>
      <w>‏רַעְיָתִ֥י‎</w>
      <w>‏יָֽפָתִ֖י‎</w>
      <w>‏וּלְכִי־לָֽךְ׃‎</w>
    <samekh/>
    </v>
    <v n="14" h="‏יד‎">
      <w>‏יֽוֹנָתִ֞י‎</w>
      <w>‏בְּחַגְוֵ֣י‎</w>
      <w>‏הַסֶּ֗לַע‎</w>
      <w>‏בְּסֵ֨תֶר֙‎</w>
      <w>‏הַמַּדְרֵגָ֔ה‎</w>
      <w>‏הַרְאִ֨ינִי֙‎</w>
      <w>‏אֶת־מַרְאַ֔יִךְ‎</w>
      <w>‏הַשְׁמִיעִ֖נִי‎</w>
      <w>‏אֶת־קוֹלֵ֑ךְ‎</w>
      <w>‏כִּֽי־קוֹלֵ֥ךְ‎</w>
      <w>‏עָרֵ֖ב‎</w>
      <w>‏וּמַרְאֵ֥יךְ‎</w>
      <w>‏נָאוֶֽה׃‎</w>
    <samekh/>
    </v>
    <v n="15" h="‏טו‎">
      <w>‏אֶֽחֱזוּ־לָ֨נוּ֙‎</w>
      <w>‏שֻֽׁעָלִ֔ים‎</w>
      <w>‏שֻֽׁעָלִ֥ים‎</w>
      <w>‏קְטַנִּ֖ים‎</w>
      <w>‏מְחַבְּלִ֣ים‎</w>
      <w>‏כְּרָמִ֑ים‎</w>
      <w>‏וּכְרָמֵ֖ינוּ‎</w>
      <w>‏סְמָדַֽר׃‎</w>
    </v>
    <v n="16" h="‏טז‎">
      <w>‏דּוֹדִ֥י‎</w>
      <w>‏לִי֙‎</w>
      <w>‏וַֽאֲנִ֣י‎</w>
      <w>‏ל֔וֹ‎</w>
      <w>‏הָֽרֹעֶ֖ה‎</w>
      <w>‏בַּשּֽׁוֹשַׁנִּֽים׃‎</w>
    </v>
    <v n="17" h="‏יז‎">
      <w>‏עַ֤ד‎</w>
      <w>‏שֶׁיָּפ֨וּחַ֙‎</w>
      <w>‏הַיּ֔וֹם‎</w>
      <w>‏וְנָ֖סוּ‎</w>
      <w>‏הַצְּלָלִ֑ים‎</w>
      <w>‏סֹב֩‎</w>
      <w>‏דְּמֵֽה־לְךָ֨‎</w>
      <w>‏דוֹדִ֜י‎</w>
      <w>‏לִצְבִ֗י‎</w>
      <w>‏א֛וֹ‎</w>
      <w>‏לְעֹ֥פֶר‎</w>
      <w>‏הָֽאַיָּלִ֖ים‎</w>
      <w>‏עַל־הָ֥רֵי‎</w>
      <w>‏בָֽתֶר׃‎</w>
    <samekh/>
    </v>
  </c>
  <c n="3">
    <v n="1" h="‏א‎">
      <w>‏עַל־מִשְׁכָּבִי֙‎</w>
      <w>‏בַּלֵּיל֔וֹת‎</w>
      <w>‏בִּקַּ֕שְׁתִּי‎</w>
      <w>‏אֵ֥ת‎</w>
      <w>‏שֶֽׁאָהֲבָ֖ה‎</w>
      <w>‏נַפְשִׁ֑י‎</w>
      <w>‏בִּקַּשְׁתִּ֖יו‎</w>
      <w>‏וְלֹ֥א‎</w>
      <w>‏מְצָאתִֽיו׃‎</w>
    </v>
    <v n="2" h="‏ב‎">
      <w>‏אָק֨וּמָה‎</w>
      <w>‏נָּ֜א‎</w>
      <w>‏וַאֲסֽוֹבְבָ֣ה‎</w>
      <w>‏בָעִ֗יר‎</w>
      <w>‏בַּשְּׁוָקִים֙‎</w>
      <w>‏וּבָ֣רְחֹב֔וֹת‎</w>
      <w>‏אֲבַקְשָׁ֕ה‎</w>
      <w>‏אֵ֥ת‎</w>
      <w>‏שֶֽׁאָהֲבָ֖ה‎</w>
      <w>‏נַפְשִׁ֑י‎</w>
      <w>‏בִּקַּשְׁתִּ֖יו‎</w>
      <w>‏וְלֹ֥א‎</w>
      <w>‏מְצָאתִֽיו׃‎</w>
    </v>
    <v n="3" h="‏ג‎">
      <w>‏מְצָא֨וּנִי֙‎</w>
      <w>‏הַשֹּׁ֣מְרִ֔ים‎</w>
      <w>‏הַסֹּֽבְבִ֖ים‎</w>
      <w>‏בָּעִ֑יר‎</w>
      <w>‏אֵ֛ת‎</w>
      <w>‏שֶֽׁאָהֲבָ֥ה‎</w>
      <w>‏נַפְשִׁ֖י‎</w>
      <w>‏רְאִיתֶֽם׃‎</w>
    </v>
    <v n="4" h="‏ד‎">
      <w>‏כִּמְעַט֙‎</w>
      <w>‏שֶֽׁעָבַ֣רְתִּי‎</w>
      <w>‏מֵהֶ֔ם‎</w>
      <w>‏עַ֣ד‎</w>
      <w>‏שֶׁמָּצָ֔אתִי‎</w>
      <w>‏אֵ֥ת‎</w>
      <w>‏שֶֽׁאָהֲבָ֖ה‎</w>
      <w>‏נַפְשִׁ֑י‎</w>
      <w>‏אֲחַזְתִּיו֙‎</w>
      <w>‏וְלֹ֣א‎</w>
      <w>‏אַרְפֶּ֔נּוּ‎</w>
      <w>‏עַד־שֶׁ֤הֲבֵיאתִיו֙‎</w>
      <w>‏אֶל־בֵּ֣ית‎</w>
      <w>‏אִמִּ֔י‎</w>
      <w>‏וְאֶל־חֶ֖דֶר‎</w>
      <w>‏הֽוֹרָתִֽי׃‎</w>
    </v>
    <v n="5" h="‏ה‎">
      <w>‏הִשְׁבַּ֨עְתִּי‎</w>
      <w>‏אֶתְכֶ֜ם‎</w>
      <w>‏בְּנ֤וֹת‎</w>
      <w>‏יְרֽוּשָׁלִַ֨ם֙‎</w>
      <w>‏בִּצְבָא֔וֹת‎</w>
      <w>‏א֖וֹ‎</w>
      <w>‏בְּאַיְל֣וֹת‎</w>
      <w>‏הַשָּׂדֶ֑ה‎</w>
      <w>‏אִם־תָּעִ֧ירוּ ׀‎</w>
      <w>‏וְֽאִם־תְּע֥וֹרְר֛וּ‎</w>
      <w>‏אֶת־הָאַֽהֲבָ֖ה‎</w>
      <w>‏עַ֥ד‎</w>
      <w>‏שֶׁתֶּחְפָּֽץ׃‎</w>
    <samekh/>
    </v>
    <v n="6" h="‏ו‎">
      <w>‏מִ֣י‎</w>
      <w>‏זֹ֗את‎</w>
      <w>‏עֹלָה֙‎</w>
      <w>‏מִן־הַמִּדְבָּ֔ר‎</w>
      <w>‏כְּתִֽימְר֖וֹת‎</w>
      <w>‏עָשָׁ֑ן‎</w>
      <w>‏מְקֻטֶּ֤רֶת‎</w>
      <w>‏מֹר֙‎</w>
      <w>‏וּלְבוֹנָ֔ה‎</w>
      <w>‏מִכֹּ֖ל‎</w>
      <w>‏אַבְקַ֥ת‎</w>
      <w>‏רוֹכֵֽל׃‎</w>
    </v>
    <v n="7" h="‏ז‎">
      <w>‏הִנֵּ֗ה‎</w>
      <w>‏מִטָּתוֹ֙‎</w>
      <w>‏שֶׁלִּשְׁלֹמֹ֔ה‎</w>
      <w>‏שִׁשִּׁ֥ים‎</w>
      <w>‏גִּבֹּרִ֖ים‎</w>
      <w>‏סָבִ֣יב‎</w>
      <w>‏לָ֑הּ‎</w>
      <w>‏מִגִּבֹּרֵ֖י‎</w>
      <w>‏יִשְׂרָאֵֽל׃‎</w>
    </v>
    <v n="8" h="‏ח‎">
      <w>‏כֻּלָּם֙‎</w>
      <w>‏אֲחֻ֣זֵי‎</w>
      <w>‏חֶ֔רֶב‎</w>
      <w>‏מְלֻמְּדֵ֖י‎</w>
      <w>‏מִלְחָמָ֑ה‎</w>
      <w>‏אִ֤ישׁ‎</w>
      <w>‏חַרְבּוֹ֙‎</w>
      <w>‏עַל־יְרֵכ֔וֹ‎</w>
      <w>‏מִפַּ֖חַד‎</w>
      <w>‏בַּלֵּילֽוֹת׃‎</w>
    <samekh/>
    </v>
    <v n="9" h="‏ט‎">
      <w>‏אַפִּרְי֗וֹן‎</w>
      <w>‏עָ֤שָׂה‎</w>
      <w>‏לוֹ֙‎</w>
      <w>‏הַמֶּ֣לֶךְ‎</w>
      <w>‏שְׁלֹמֹ֔ה‎</w>
      <w>‏מֵֽעֲצֵ֖י‎</w>
      <w>‏הַלְּבָנֽוֹן׃‎</w>
    </v>
    <v n="10" h="‏י‎">
      <w>‏עַמּוּדָיו֙‎</w>
      <w>‏עָ֣שָׂה‎</w>
      <w>‏כֶ֔סֶף‎</w>
      <w>‏רְפִֽידָת֣וֹ‎</w>
      <w>‏זָהָ֔ב‎</w>
      <w>‏מֶרְכָּב֖וֹ‎</w>
      <w>‏אַרְגָּמָ֑ן‎</w>
      <w>‏תּוֹכוֹ֙‎</w>
      <w>‏רָצ֣וּף‎</w>
      <w>‏אַֽהֲבָ֔ה‎</w>
      <w>‏מִבְּנ֖וֹת‎</w>
      <w>‏יְרֽוּשָׁלִָֽם׃‎</w>
    </v>
    <v n="11" h="‏יא‎">
      <w>‏צְאֶ֧נָה ׀‎</w>
      <w>‏וּֽרְאֶ֛ינָה‎</w>
      <w>‏בְּנ֥וֹת‎</w>
      <w>‏צִיּ֖וֹן‎</w>
      <w>‏בַּמֶּ֣לֶךְ‎</w>
      <w>‏שְׁלֹמֹ֑ה‎</w>
      <w>‏בָּֽעֲטָרָ֗ה‎</w>
      <w>‏שֶֽׁעִטְּרָה־לּ֤וֹ‎</w>
      <w>‏אִמּוֹ֙‎</w>
      <w>‏בְּי֣וֹם‎</w>
      <w>‏חֲתֻנָּת֔וֹ‎</w>
      <w>‏וּבְי֖וֹם‎</w>
      <w>‏שִׂמְחַ֥ת‎</w>
      <w>‏לִבּֽוֹ׃‎</w>
    <samekh/>
    </v>
  </c>
  <c n="4">
    <v n="1" h="‏א‎">
      <w>‏הִנָּ֨ךְ‎</w>
      <w>‏יָפָ֤ה‎</w>
      <w>‏רַעְיָתִי֙‎</w>
      <w>‏הִנָּ֣ךְ‎</w>
      <w>‏יָפָ֔ה‎</w>
      <w>‏עֵינַ֣יִךְ‎</w>
      <w>‏יוֹנִ֔ים‎</w>
      <w>‏מִבַּ֖עַד‎</w>
      <w>‏לְצַמָּתֵ֑ךְ‎</w>
      <w>‏שַׂעְרֵךְ֙‎</w>
      <w>‏כְּעֵ֣דֶר‎</w>
      <w>‏הָֽעִזִּ֔ים‎</w>
      <w>‏שֶׁגָּֽלְשׁ֖וּ‎</w>
      <w>‏מֵהַ֥ר‎</w>
      <w>‏גִּלְעָֽד׃‎</w>
    </v>
    <v n="2" h="‏ב‎">
      <w>‏שִׁנַּ֨יִךְ֙‎</w>
      <w>‏כְּעֵ֣דֶר‎</w>
      <w>‏הַקְּצוּב֔וֹת‎</w>
      <w>‏שֶֽׁעָל֖וּ‎</w>
      <w>‏מִן־הָֽרַחְצָ֑ה‎</w>
      <w>‏שֶׁכֻּלָּם֙‎</w>
      <w>‏מַתְאִימ֔וֹת‎</w>
      <w>‏וְשַׁכֻּלָ֖ה‎</w>
      <w>‏אֵ֥ין‎</w>
      <w>‏בָּהֶֽם׃‎</w>
    </v>
    <v n="3" h="‏ג‎">
      <w>‏כְּח֤וּט‎</w>
      <w>‏הַשָּׁנִי֙‎</w>
      <w>‏שִׂפְתוֹתַ֔יִךְ‎</w>
      <w>‏וּמִדְבָּרֵ֖ךְ‎</w>
      <w>‏נָאוֶ֑ה‎</w>
      <w>‏כְּפֶ֤לַח‎</w>
      <w>‏הָֽרִמּוֹן֙‎</w>
      <w>‏רַקָּתֵ֔ךְ‎</w>
      <w>‏מִבַּ֖עַד‎</w>
      <w>‏לְצַמָּתֵֽךְ׃‎</w>
    </v>
    <v n="4" h="‏ד‎">
      <w>‏כְּמִגְדַּ֤ל‎</w>
      <w>‏דָּוִיד֙‎</w>
      <w>‏צַוָּארֵ֔ךְ‎</w>
      <w>‏בָּנ֖וּי‎</w>
      <w>‏לְתַלְפִּיּ֑וֹת‎</w>
      <w>‏אֶ֤לֶף‎</w>
      <w>‏הַמָּגֵן֙‎</w>
      <w>‏תָּל֣וּי‎</w>
      <w>‏עָלָ֔יו‎</w>
      <w>‏כֹּ֖ל‎</w>
      <w>‏שִׁלְטֵ֥י‎</w>
      <w>‏הַגִּבֹּרִֽים׃‎</w>
    </v>
    <v n="5" h="‏ה‎">
      <w>‏שְׁנֵ֥י‎</w>
      <w>‏שָׁדַ֛יִךְ‎</w>
      <w>‏כִּשְׁנֵ֥י‎</w>
      <w>‏עֳפָרִ֖ים‎</w>
      <w>‏תְּאוֹמֵ֣י‎</w>
      <w>‏צְבִיָּ֑ה‎</w>
      <w>‏הָֽרוֹעִ֖ים‎</w>
      <w>‏בַּשּֽׁוֹשַׁנִּֽים׃‎</w>
    </v>
    <v n="6" h="‏ו‎">
      <w>‏עַ֤ד‎</w>
      <w>‏שֶׁיָּפ֨וּחַ֙‎</w>
      <w>‏הַיּ֔וֹם‎</w>
      <w>‏וְנָ֖סוּ‎</w>
      <w>‏הַצְּלָלִ֑ים‎</w>
      <w>‏אֵ֤לֶךְ‎</w>
      <w>‏לִי֙‎</w>
      <w>‏אֶל־הַ֣ר‎</w>
      <w>‏הַמּ֔וֹר‎</w>
      <w>‏וְאֶל־גִּבְעַ֖ת‎</w>
      <w>‏הַלְּבוֹנָֽה׃‎</w>
    </v>
    <v n="7" h="‏ז‎">
      <w>‏כֻּלָּ֤ךְ‎</w>
      <w>‏יָפָה֙‎</w>
      <w>‏רַעְיָתִ֔י‎</w>
      <w>‏וּמ֖וּם‎</w>
      <w>‏אֵ֥ין‎</w>
      <w>‏בָּֽךְ׃‎</w>
    <samekh/>
    </v>
    <v n="8" h="‏ח‎">
      <w>‏אִתִּ֤י‎</w>
      <w>‏מִלְּבָנוֹן֙‎</w>
      <w>‏כַּלָּ֔ה‎</w>
      <w>‏אִתִּ֖י‎</w>
      <w>‏מִלְּבָנ֣וֹן‎</w>
      <w>‏תָּב֑וֹאִי‎</w>
      <w>‏תָּשׁ֣וּרִי ׀‎</w>
      <w>‏מֵרֹ֣אשׁ‎</w>
      <w>‏אֲמָנָ֗ה‎</w>
      <w>‏מֵרֹ֤אשׁ‎</w>
      <w>‏שְׂנִיר֙‎</w>
      <w>‏וְחֶרְמ֔וֹן‎</w>
      <w>‏מִמְּעֹנ֣וֹת‎</w>
      <w>‏אֲרָי֔וֹת‎</w>
      <w>‏מֵֽהַרְרֵ֖י‎</w>
      <w>‏נְמֵרִֽים׃‎</w>
    </v>
    <v n="9" h="‏ט‎">
      <w>‏לִבַּבְתִּ֖נִי‎</w>
      <w>‏אֲחֹתִ֣י‎</w>
      <w>‏כַלָּ֑ה‎</w>
      <w>‏לִבַּבְתִּ֨נִי֙‎</w>
      <w>‏באחד‎</w>
      <w>‏(בְּאַחַ֣ת)‎</w>
      <w>‏מֵֽעֵינַ֔יִךְ‎</w>
      <w>‏בְּאַחַ֥ד‎</w>
      <w>‏עֲנָ֖ק‎</w>
      <w>‏מִצַּוְּרֹנָֽיִךְ׃‎</w>
    </v>
    <v n="10" h="‏י‎">
      <w>‏מַה־יָּפ֥וּ‎</w>
      <w>‏דֹדַ֖יִךְ‎</w>
      <w>‏אֲחֹתִ֣י‎</w>
      <w>‏כַלָּ֑ה‎</w>
      <w>‏מַה־טֹּ֤בוּ‎</w>
      <w>‏דֹדַ֨יִךְ֙‎</w>
      <w>‏מִיַּ֔יִן‎</w>
      <w>‏וְרֵ֥יחַ‎</w>
      <w>‏שְׁמָנַ֖יִךְ‎</w>
      <w>‏מִכָּל־בְּשָׂמִֽים׃‎</w>
    </v>
    <v n="11" h="‏יא‎">
      <w>‏נֹ֛פֶת‎</w>
      <w>‏תִּטֹּ֥פְנָה‎</w>
      <w>‏שִׂפְתוֹתַ֖יִךְ‎</w>
      <w>‏כַּלָּ֑ה‎</w>
      <w>‏דְּבַ֤שׁ‎</w>
      <w>‏וְחָלָב֙‎</w>
      <w>‏תַּ֣חַת‎</w>
      <w>‏לְשׁוֹנֵ֔ךְ‎</w>
      <w>‏וְרֵ֥יחַ‎</w>
      <w>‏שַׂלְמֹתַ֖יִךְ‎</w>
      <w>‏כְּרֵ֥יחַ‎</w>
      <w>‏לְבָנֽוֹן׃‎</w>
    <samekh/>
    </v>
    <v n="12" h="‏יב‎">
      <w>‏גַּ֥ן ׀‎</w>
      <w>‏נָע֖וּל‎</w>
      <w>‏אֲחֹתִ֣י‎</w>
      <w>‏כַלָּ֑ה‎</w>
      <w>‏גַּ֥ל‎</w>
      <w>‏נָע֖וּל‎</w>
      <w>‏מַעְיָ֥ן‎</w>
      <w>‏חָתֽוּם׃‎</w>
    </v>
    <v n="13" h="‏יג‎">
      <w>‏שְׁלָחַ֨יִךְ֙‎</w>
      <w>‏פַּרְדֵּ֣ס‎</w>
      <w>‏רִמּוֹנִ֔ים‎</w>
      <w>‏עִ֖ם‎</w>
      <w>‏פְּרִ֣י‎</w>
      <w>‏מְגָדִ֑ים‎</w>
      <w>‏כְּפָרִ֖ים‎</w>
      <w>‏עִם־נְרָדִֽים׃‎</w>
    </v>
    <v n="14" h="‏יד‎">
      <w>‏נֵ֣רְדְּ ׀‎</w>
      <w>‏וְכַרְכֹּ֗ם‎</w>
      <w>‏קָנֶה֙‎</w>
      <w>‏וְקִנָּמ֔וֹן‎</w>
      <w>‏עִ֖ם‎</w>
      <w>‏כָּל־עֲצֵ֣י‎</w>
      <w>‏לְבוֹנָ֑ה‎</w>
      <w>‏מֹ֚ר‎</w>
      <w>‏וַֽאֲהָל֔וֹת‎</w>
      <w>‏עִ֖ם‎</w>
      <w>‏כָּל־רָאשֵׁ֥י‎</w>
      <w>‏בְשָׂמִֽים׃‎</w>
    </v>
    <v n="15" h="‏טו‎">
      <w>‏מַעְיַ֣ן‎</w>
      <w>‏גַּנִּ֔ים‎</w>
      <w>‏בְּאֵ֖ר‎</w>
      <w>‏מַ֣יִם‎</w>
      <w>‏חַיִּ֑ים‎</w>
      <w>‏וְנֹֽזְלִ֖ים‎</w>
      <w>‏מִן־לְבָנֽוֹן׃‎</w>
    </v>
    <v n="16" h="‏טז‎">
      <w>‏ע֤וּרִי‎</w>
      <w>‏צָפוֹן֙‎</w>
      <w>‏וּב֣וֹאִי‎</w>
      <w>‏תֵימָ֔ן‎</w>
      <w>‏הָפִ֥יחִי‎</w>
      <w>‏גַנִּ֖י‎</w>
      <w>‏יִזְּל֣וּ‎</w>
      <w>‏בְשָׂמָ֑יו‎</w>
      <w>‏יָבֹ֤א‎</w>
      <w>‏דוֹדִי֙‎</w>
      <w>‏לְגַנּ֔וֹ‎</w>
      <w>‏וְיֹאכַ֖ל‎</w>
      <w>‏פְּרִ֥י‎</w>
      <w>‏מְגָדָֽיו׃‎</w>
    </v>
  </c>
  <c n="5">
    <v n="1" h="‏א‎">
      <w>‏בָּ֣אתִי‎</w>
      <w>‏לְגַנִּי֮‎</w>
      <w>‏אֲחֹתִ֣י‎</w>
      <w>‏כַלָּה֒‎</w>
      <w>‏אָרִ֤יתִי‎</w>
      <w>‏מוֹרִי֙‎</w>
      <w>‏עִם־בְּשָׂמִ֔י‎</w>
      <w>‏אָכַ֤לְתִּי‎</w>
      <w>‏יַעְרִי֙‎</w>
      <w>‏עִם־דִּבְשִׁ֔י‎</w>
      <w>‏שָׁתִ֥יתִי‎</w>
      <w>‏יֵינִ֖י‎</w>
      <w>‏עִם־חֲלָבִ֑י‎</w>
      <w>‏אִכְל֣וּ‎</w>
      <w>‏רֵעִ֔ים‎</w>
      <w>‏שְׁת֥וּ‎</w>
      <w>‏וְשִׁכְר֖וּ‎</w>
      <w>‏דּוֹדִֽים׃‎</w>
    <samekh/>
    </v>
    <v n="2" h="‏ב‎">
      <w>‏אֲנִ֥י‎</w>
      <w>‏יְשֵׁנָ֖ה‎</w>
      <w>‏וְלִבִּ֣י‎</w>
      <w>‏עֵ֑ר‎</w>
      <w>‏ק֣וֹל ׀‎</w>
      <w>‏דּוֹדִ֣י‎</w>
      <w>‏דוֹפֵ֗ק‎</w>
      <w>‏פִּתְחִי־לִ֞י‎</w>
      <w>‏אֲחֹתִ֤י‎</w>
      <w>‏רַעְיָתִי֙‎</w>
      <w>‏יֽוֹנָתִ֣י‎</w>
      <w>‏תַמָּתִ֔י‎</w>
      <w>‏שֶׁרֹּאשִׁי֙‎</w>
      <w>‏נִמְלָא־טָ֔ל‎</w>
      <w>‏קְוֻצּוֹתַ֖י‎</w>
      <w>‏רְסִ֥יסֵי‎</w>
      <w>‏לָֽיְלָה׃‎</w>
    </v>
    <v n="3" h="‏ג‎">
      <w>‏פָּשַׁ֨טְתִּי֙‎</w>
      <w>‏אֶת־כֻּתָּנְתִּ֔י‎</w>
      <w>‏אֵיכָ֖כָה‎</w>
      <w>‏אֶלְבָּשֶׁ֑נָּה‎</w>
      <w>‏רָחַ֥צְתִּי‎</w>
      <w>‏אֶת־רַגְלַ֖י‎</w>
      <w>‏אֵיכָ֥כָה‎</w>
      <w>‏אֲטַנְּפֵֽם׃‎</w>
    </v>
    <v n="4" h="‏ד‎">
      <w>‏דּוֹדִ֗י‎</w>
      <w>‏שָׁלַ֤ח‎</w>
      <w>‏יָדוֹ֙‎</w>
      <w>‏מִן־הַחֹ֔ר‎</w>
      <w>‏וּמֵעַ֖י‎</w>
      <w>‏הָמ֥וּ‎</w>
      <w>‏עָלָֽיו׃‎</w>
    </v>
    <v n="5" h="‏ה‎">
      <w>‏קַ֥מְתִּֽי‎</w>
      <w>‏אֲנִ֖י‎</w>
      <w>‏לִפְתֹּ֣חַ‎</w>
      <w>‏לְדוֹדִ֑י‎</w>
      <w>‏וְיָדַ֣י‎</w>
      <w>‏נָֽטְפוּ־מ֗וֹר‎</w>
      <w>‏וְאֶצְבְּעֹתַי֙‎</w>
      <w>‏מ֣וֹר‎</w>
      <w>‏עֹבֵ֔ר‎</w>
      <w>‏עַ֖ל‎</w>
      <w>‏כַּפּ֥וֹת‎</w>
      <w>‏הַמַּנְעֽוּל׃‎</w>
    </v>
    <v n="6" h="‏ו‎">
      <w>‏פָּתַ֤חְתִּֽי‎</w>
      <w>‏אֲנִי֙‎</w>
      <w>‏לְדוֹדִ֔י‎</w>
      <w>‏וְדוֹדִ֖י‎</w>
      <w>‏חָמַ֣ק‎</w>
      <w>‏עָבָ֑ר‎</w>
      <w>‏נַפְשִׁי֙‎</w>
      <w>‏יָֽצְאָ֣ה‎</w>
      <w>‏בְדַבְּר֔וֹ‎</w>
      <w>‏בִּקַּשְׁתִּ֨יהוּ֙‎</w>
      <w>‏וְלֹ֣א‎</w>
      <w>‏מְצָאתִ֔יהוּ‎</w>
      <w>‏קְרָאתִ֖יו‎</w>
      <w>‏וְלֹ֥א‎</w>
      <w>‏עָנָֽנִי׃‎</w>
    </v>
    <v n="7" h="‏ז‎">
      <w>‏מְצָאֻ֧נִי‎</w>
      <w>‏הַשֹּֽׁמְרִ֛ים‎</w>
      <w>‏הַסֹּֽבְבִ֥ים‎</w>
      <w>‏בָּעִ֖יר‎</w>
      <w>‏הִכּ֣וּנִי‎</w>
      <w>‏פְצָע֑וּנִי‎</w>
      <w>‏נָֽשְׂא֤וּ‎</w>
      <w>‏אֶת־רְדִידִי֙‎</w>
      <w>‏מֵֽעָלַ֔י‎</w>
      <w>‏שֹֽׁמְרֵ֖י‎</w>
      <w>‏הַֽחֹמֽוֹת׃‎</w>
    </v>
    <v n="8" h="‏ח‎">
      <w>‏הִשְׁבַּ֥עְתִּי‎</w>
      <w>‏אֶתְכֶ֖ם‎</w>
      <w>‏בְּנ֣וֹת‎</w>
      <w>‏יְרֽוּשָׁלִָ֑ם‎</w>
      <w>‏אִֽם־תִּמְצְאוּ֙‎</w>
      <w>‏אֶת־דּוֹדִ֔י‎</w>
      <w>‏מַה־תַּגִּ֣ידוּ‎</w>
      <w>‏ל֔וֹ‎</w>
      <w>‏שֶֽׁחוֹלַ֥ת‎</w>
      <w>‏אַֽהֲבָ֖ה‎</w>
      <w>‏אָֽנִי׃‎</w>
    </v>
    <v n="9" h="‏ט‎">
      <w>‏מַה־דּוֹדֵ֣ךְ‎</w>
      <w>‏מִדּ֔וֹד‎</w>
      <w>‏הַיָּפָ֖ה‎</w>
      <w>‏בַּנָּשִׁ֑ים‎</w>
      <w>‏מַה־דּוֹדֵ֣ךְ‎</w>
      <w>‏מִדּ֔וֹד‎</w>
      <w>‏שֶׁכָּ֖כָה‎</w>
      <w>‏הִשְׁבַּעְתָּֽנוּ׃‎</w>
    </v>
    <v n="10" h="‏י‎">
      <w>‏דּוֹדִ֥י‎</w>
      <w>‏צַח֙‎</w>
      <w>‏וְאָד֔וֹם‎</w>
      <w>‏דָּג֖וּל‎</w>
      <w>‏מֵֽרְבָבָֽה׃‎</w>
    </v>
    <v n="11" h="‏יא‎">
      <w>‏רֹאשׁ֖וֹ‎</w>
      <w>‏כֶּ֣תֶם‎</w>
      <w>‏פָּ֑ז‎</w>
      <w>‏קְוֻצּוֹתָיו֙‎</w>
      <w>‏תַּלְתַּלִּ֔ים‎</w>
      <w>‏שְׁחֹר֖וֹת‎</w>
      <w>‏כָּֽעוֹרֵֽב׃‎</w>
    </v>
    <v n="12" h="‏יב‎">
      <w>‏עֵינָ֕יו‎</w>
      <w>‏כְּיוֹנִ֖ים‎</w>
      <w>‏עַל־אֲפִ֣יקֵי‎</w>
      <w>‏מָ֑יִם‎</w>
      <w>‏רֹֽחֲצוֹת֙‎</w>
      <w>‏בֶּֽחָלָ֔ב‎</w>
      <w>‏יֹֽשְׁב֖וֹת‎</w>
      <w>‏עַל־מִלֵּֽאת׃‎</w>
    </v>
    <v n="13" h="‏יג‎">
      <w>‏לְחָיָו֙‎</w>
      <w>‏כַּֽעֲרוּגַ֣ת‎</w>
      <w>‏הַבֹּ֔שֶׂם‎</w>
      <w>‏מִגְדְּל֖וֹת‎</w>
      <w>‏מֶרְקָחִ֑ים‎</w>
      <w>‏שִׂפְתוֹתָיו֙‎</w>
      <w>‏שֽׁוֹשַׁנִּ֔ים‎</w>
      <w>‏נֹֽטְפ֖וֹת‎</w>
      <w>‏מ֥וֹר‎</w>
      <w>‏עֹבֵֽר׃‎</w>
    </v>
    <v n="14" h="‏יד‎">
      <w>‏יָדָיו֙‎</w>
      <w>‏גְּלִילֵ֣י‎</w>
      <w>‏זָהָ֔ב‎</w>
      <w>‏מְמֻלָּאִ֖ים‎</w>
      <w>‏בַּתַּרְשִׁ֑ישׁ‎</w>
      <w>‏מֵעָיו֙‎</w>
      <w>‏עֶ֣שֶׁת‎</w>
      <w>‏שֵׁ֔ן‎</w>
      <w>‏מְעֻלֶּ֖פֶת‎</w>
      <w>‏סַפִּירִֽים׃‎</w>
    </v>
    <v n="15" h="‏טו‎">
      <w>‏שׁוֹקָיו֙‎</w>
      <w>‏עַמּ֣וּדֵי‎</w>
      <w>‏שֵׁ֔שׁ‎</w>
      <w>‏מְיֻסָּדִ֖ים‎</w>
      <w>‏עַל־אַדְנֵי־פָ֑ז‎</w>
      <w>‏מַרְאֵ֨הוּ֙‎</w>
      <w>‏כַּלְּבָנ֔וֹן‎</w>
      <w>‏בָּח֖וּר‎</w>
      <w>‏כָּֽאֲרָזִֽים׃‎</w>
    </v>
    <v n="16" h="‏טז‎">
      <w>‏חִכּוֹ֙‎</w>
      <w>‏מַֽמְתַקִּ֔ים‎</w>
      <w>‏וְכֻלּ֖וֹ‎</w>
      <w>‏מַֽחֲמַדִּ֑ים‎</w>
      <w>‏זֶ֤ה‎</w>
      <w>‏דוֹדִי֙‎</w>
      <w>‏וְזֶ֣ה‎</w>
      <w>‏רֵעִ֔י‎</w>
      <w>‏בְּנ֖וֹת‎</w>
      <w>‏יְרֽוּשָׁלִָֽם׃‎</w>
    </v>
  </c>
  <c n="6">
    <v n="1" h="‏א‎">
      <w>‏אָ֚נָה‎</w>
      <w>‏הָלַ֣ךְ‎</w>
      <w>‏דּוֹדֵ֔ךְ‎</w>
      <w>‏הַיָּפָ֖ה‎</w>
      <w>‏בַּנָּשִׁ֑ים‎</w>
      <w>‏אָ֚נָה‎</w>
      <w>‏פָּנָ֣ה‎</w>
      <w>‏דוֹדֵ֔ךְ‎</w>
      <w>‏וּנְבַקְשֶׁ֖נּוּ‎</w>
      <w>‏עִמָּֽךְ׃‎</w>
    </v>
    <v n="2" h="‏ב‎">
      <w>‏דּוֹדִי֙‎</w>
      <w>‏יָרַ֣ד‎</w>
      <w>‏לְגַנּ֔וֹ‎</w>
      <w>‏לַֽעֲרֻג֖וֹת‎</w>
      <w>‏הַבֹּ֑שֶׂם‎</w>
      <w>‏לִרְעוֹת֙‎</w>
      <w>‏בַּגַּנִּ֔ים‎</w>
      <w>‏וְלִלְקֹ֖ט‎</w>
      <w>‏שֽׁוֹשַׁנִּֽים׃‎</w>
    </v>
    <v n="3" h="‏ג‎">
      <w>‏אֲנִ֤י‎</w>
      <w>‏לְדוֹדִי֙‎</w>
      <w>‏וְדוֹדִ֣י‎</w>
      <w>‏לִ֔י‎</w>
      <w>‏הָֽרֹעֶ֖ה‎</w>
      <w>‏בַּשּֽׁוֹשַׁנִּֽים׃‎</w>
    <samekh/>
    </v>
    <v n="4" h="‏ד‎">
      <w>‏יָפָ֨ה‎</w>
      <w>‏אַ֤תְּ‎</w>
      <w>‏רַעְיָתִי֙‎</w>
      <w>‏כְּתִרְצָ֔ה‎</w>
      <w>‏נָאוָ֖ה‎</w>
      <w>‏כִּירֽוּשָׁלִָ֑ם‎</w>
      <w>‏אֲיֻמָּ֖ה‎</w>
      <w>‏כַּנִּדְגָּלֽוֹת׃‎</w>
    </v>
    <v n="5" h="‏ה‎">
      <w>‏הָסֵ֤בִּי‎</w>
      <w>‏עֵינַ֨יִךְ֙‎</w>
      <w>‏מִנֶּגְדִּ֔י‎</w>
      <w>‏שֶׁ֥הֵ֖ם‎</w>
      <w>‏הִרְהִיבֻ֑נִי‎</w>
      <w>‏שַׂעְרֵךְ֙‎</w>
      <w>‏כְּעֵ֣דֶר‎</w>
      <w>‏הָֽעִזִּ֔ים‎</w>
      <w>‏שֶׁגָּֽלְשׁ֖וּ‎</w>
      <w>‏מִן־הַגִּלְעָֽד׃‎</w>
    </v>
    <v n="6" h="‏ו‎">
      <w>‏שִׁנַּ֨יִךְ֙‎</w>
      <w>‏כְּעֵ֣דֶר‎</w>
      <w>‏הָֽרְחֵלִ֔ים‎</w>
      <w>‏שֶֽׁעָל֖וּ‎</w>
      <w>‏מִן־הָֽרַחְצָ֑ה‎</w>
      <w>‏שֶׁכֻּלָּם֙‎</w>
      <w>‏מַתְאִימ֔וֹת‎</w>
      <w>‏וְשַׁכֻּלָ֖ה‎</w>
      <w>‏אֵ֥ין‎</w>
      <w>‏בָּהֶֽם׃‎</w>
    </v>
    <v n="7" h="‏ז‎">
      <w>‏כְּפֶ֤לַח‎</w>
      <w>‏הָֽרִמּוֹן֙‎</w>
      <w>‏רַקָּתֵ֔ךְ‎</w>
      <w>‏מִבַּ֖עַד‎</w>
      <w>‏לְצַמָּתֵֽךְ׃‎</w>
    </v>
    <v n="8" h="‏ח‎">
      <w>‏שִׁשִּׁ֥ים‎</w>
      <w>‏הֵ֨מָּה֙‎</w>
      <w>‏מְלָכ֔וֹת‎</w>
      <w>‏וּשְׁמֹנִ֖ים‎</w>
      <w>‏פִּֽילַגְשִׁ֑ים‎</w>
      <w>‏וַֽעֲלָמ֖וֹת‎</w>
      <w>‏אֵ֥ין‎</w>
      <w>‏מִסְפָּֽר׃‎</w>
    </v>
    <v n="9" h="‏ט‎">
      <w>‏אַחַ֥ת‎</w>
      <w>‏הִיא֙‎</w>
      <w>‏יֽוֹנָתִ֣י‎</w>
      <w>‏תַמָּתִ֔י‎</w>
      <w>‏אַחַ֥ת‎</w>
      <w>‏הִיא֙‎</w>
      <w>‏לְאִמָּ֔הּ‎</w>
      <w>‏בָּרָ֥ה‎</w>
      <w>‏הִ֖יא‎</w>
      <w>‏לְיֽוֹלַדְתָּ֑הּ‎</w>
      <w>‏רָא֤וּהָ‎</w>
      <w>‏בָנוֹת֙‎</w>
      <w>‏וַֽיְאַשְּׁר֔וּהָ‎</w>
      <w>‏מְלָכ֥וֹת‎</w>
      <w>‏וּפִֽילַגְשִׁ֖ים‎</w>
      <w>‏וַֽיְהַלְלֽוּהָ׃‎</w>
    <samekh/>
    </v>
    <v n="10" h="‏י‎">
      <w>‏מִי־זֹ֥את‎</w>
      <w>‏הַנִּשְׁקָפָ֖ה‎</w>
      <w>‏כְּמוֹ־שָׁ֑חַר‎</w>
      <w>‏יָפָ֣ה‎</w>
      <w>‏כַלְּבָנָ֗ה‎</w>
      <w>‏בָּרָה֙‎</w>
      <w>‏כַּֽחַמָּ֔ה‎</w>
      <w>‏אֲיֻמָּ֖ה‎</w>
      <w>‏כַּנִּדְגָּלֽוֹת׃‎</w>
    <samekh/>
    </v>
    <v n="11" h="‏יא‎">
      <w>‏אֶל־גִּנַּ֤ת‎</w>
      <w>‏אֱגוֹז֙‎</w>
      <w>‏יָרַ֔דְתִּי‎</w>
      <w>‏לִרְא֖וֹת‎</w>
      <w>‏בְּאִבֵּ֣י‎</w>
      <w>‏הַנָּ֑חַל‎</w>
      <w>‏לִרְאוֹת֙‎</w>
      <w>‏הֲפָֽרְחָ֣ה‎</w>
      <w>‏הַגֶּ֔פֶן‎</w>
      <w>‏הֵנֵ֖צוּ‎</w>
      <w>‏הָֽרִמֹּנִֽים׃‎</w>
    </v>
    <v n="12" h="‏יב‎">
      <w>‏לֹ֣א‎</w>
      <w>‏יָדַ֔עְתִּי‎</w>
      <w>‏נַפְשִׁ֣י‎</w>
      <w>‏שָׂמַ֔תְנִי‎</w>
      <w>‏מַרְכְּב֖וֹת‎</w>
      <w>‏עַמִּ֥י‎</w>
      <w>‏נָדִֽיב׃‎</w>
    </v>
  </c>
  <c n="7">
    <v n="1" h="‏א‎">
      <w>‏שׁ֤וּבִי‎</w>
      <w>‏שׁ֨וּבִי֙‎</w>
      <w>‏הַשּׁ֣וּלַמִּ֔ית‎</w>
      <w>‏שׁ֥וּבִי‎</w>
      <w>‏שׁ֖וּבִי‎</w>
      <w>‏וְנֶֽחֱזֶה־בָּ֑ךְ‎</w>
      <w>‏מַֽה־תֶּחֱזוּ֙‎</w>
      <w>‏בַּשּׁ֣וּלַמִּ֔ית‎</w>
      <w>‏כִּמְחֹלַ֖ת‎</w>
      <w>‏הַֽמַּחֲנָֽיִם׃‎</w>
    </v>
    <v n="2" h="‏ב‎">
      <w>‏מַה־יָּפ֧וּ‎</w>
      <w>‏פְעָמַ֛יִךְ‎</w>
      <w>‏בַּנְּעָלִ֖ים‎</w>
      <w>‏בַּת־נָדִ֑יב‎</w>
      <w>‏חַמּוּקֵ֣י‎</w>
      <w>‏יְרֵכַ֔יִךְ‎</w>
      <w>‏כְּמ֣וֹ‎</w>
      <w>‏חֲלָאִ֔ים‎</w>
      <w>‏מַֽעֲשֵׂ֖ה‎</w>
      <w>‏יְדֵ֥י‎</w>
      <w>‏אָמָּֽן׃‎</w>
    </v>
    <v n="3" h="‏ג‎">
      <w>‏שָׁרְרֵךְ֙‎</w>
      <w>‏אַגַּ֣ן‎</w>
      <w>‏הַסַּ֔הַר‎</w>
      <w>‏אַל־יֶחְסַ֖ר‎</w>
      <w>‏הַמָּ֑זֶג‎</w>
      <w>‏בִּטְנֵךְ֙‎</w>
      <w>‏עֲרֵמַ֣ת‎</w>
      <w>‏חִטִּ֔ים‎</w>
      <w>‏סוּגָ֖ה‎</w>
      <w>‏בַּשּֽׁוֹשַׁנִּֽים׃‎</w>
    </v>
    <v n="4" h="‏ד‎">
      <w>‏שְׁנֵ֥י‎</w>
      <w>‏שָׁדַ֛יִךְ‎</w>
      <w>‏כִּשְׁנֵ֥י‎</w>
      <w>‏עֳפָרִ֖ים‎</w>
      <w>‏תָּֽאֳמֵ֥י‎</w>
      <w>‏צְבִיָּֽה׃‎</w>
    </v>
    <v n="5" h="‏ה‎">
      <w>‏צַוָּארֵ֖ךְ‎</w>
      <w>‏כְּמִגְדַּ֣ל‎</w>
      <w>‏הַשֵּׁ֑ן‎</w>
      <w>‏עֵינַ֜יִךְ‎</w>
      <w>‏בְּרֵכ֣וֹת‎</w>
      <w>‏בְּחֶשְׁבּ֗וֹן‎</w>
      <w>‏עַל־שַׁ֨עַר֙‎</w>
      <w>‏בַּת־רַבִּ֔ים‎</w>
      <w>‏אַפֵּךְ֙‎</w>
      <w>‏כְּמִגְדַּ֣ל‎</w>
      <w>‏הַלְּבָנ֔וֹן‎</w>
      <w>‏צוֹפֶ֖ה‎</w>
      <w>‏פְּנֵ֥י‎</w>
      <w>‏דַמָּֽשֶׂק׃‎</w>
    </v>
    <v n="6" h="‏ו‎">
      <w>‏רֹאשֵׁ֤ךְ‎</w>
      <w>‏עָלַ֨יִךְ֙‎</w>
      <w>‏כַּכַּרְמֶ֔ל‎</w>
      <w>‏וְדַלַּ֥ת‎</w>
      <w>‏רֹאשֵׁ֖ךְ‎</w>
      <w>‏כָּֽאַרְגָּמָ֑ן‎</w>
      <w>‏מֶ֖לֶךְ‎</w>
      <w>‏אָס֥וּר‎</w>
      <w>‏בָּֽרְהָטִֽים׃‎</w>
    </v>
    <v n="7" h="‏ז‎">
      <w>‏מַה־יָּפִית֙‎</w>
      <w>‏וּמַה־נָּעַ֔מְתְּ‎</w>
      <w>‏אַֽהֲבָ֖ה‎</w>
      <w>‏בַּתַּֽעֲנוּגִֽים׃‎</w>
    </v>
    <v n="8" h="‏ח‎">
      <w>‏זֹ֤את‎</w>
      <w>‏קֽוֹמָתֵךְ֙‎</w>
      <w>‏דָּֽמְתָ֣ה‎</w>
      <w>‏לְתָמָ֔ר‎</w>
      <w>‏וְשָׁדַ֖יִךְ‎</w>
      <w>‏לְאַשְׁכֹּלֽוֹת׃‎</w>
    </v>
    <v n="9" h="‏ט‎">
      <w>‏אָמַ֨רְתִּי֙‎</w>
      <w>‏אֶֽעֱלֶ֣ה‎</w>
      <w>‏בְתָמָ֔ר‎</w>
      <w>‏אֹֽחֲזָ֖ה‎</w>
      <w>‏בְּסַנְסִנָּ֑יו‎</w>
      <w>‏וְיִֽהְיוּ־נָ֤א‎</w>
      <w>‏שָׁדַ֨יִךְ֙‎</w>
      <w>‏כְּאֶשְׁכְּל֣וֹת‎</w>
      <w>‏הַגֶּ֔פֶן‎</w>
      <w>‏וְרֵ֥יחַ‎</w>
      <w>‏אַפֵּ֖ךְ‎</w>
      <w>‏כַּתַּפּוּחִֽים׃‎</w>
    </v>
    <v n="10" h="‏י‎">
      <w>‏וְחִכֵּ֕ךְ‎</w>
      <w>‏כְּיֵ֥ין‎</w>
      <w>‏הַטּ֛וֹב‎</w>
      <w>‏הוֹלֵ֥ךְ‎</w>
      <w>‏לְדוֹדִ֖י‎</w>
      <w>‏לְמֵֽישָׁרִ֑ים‎</w>
      <w>‏דּוֹבֵ֖ב‎</w>
      <w>‏שִׂפְתֵ֥י‎</w>
      <w>‏יְשֵׁנִֽים׃‎</w>
    </v>
    <v n="11" h="‏יא‎">
      <w>‏אֲנִ֣י‎</w>
      <w>‏לְדוֹדִ֔י‎</w>
      <w>‏וְעָלַ֖י‎</w>
      <w>‏תְּשֽׁוּקָתֽוֹ׃‎</w>
    <samekh/>
    </v>
    <v n="12" h="‏יב‎">
      <w>‏לְכָ֤ה‎</w>
      <w>‏דוֹדִי֙‎</w>
      <w>‏נֵצֵ֣א‎</w>
      <w>‏הַשָּׂדֶ֔ה‎</w>
      <w>‏נָלִ֖ינָה‎</w>
      <w>‏בַּכְּפָרִֽים׃‎</w>
    </v>
    <v n="13" h="‏יג‎">
      <w>‏נַשְׁכִּ֨ימָה֙‎</w>
      <w>‏לַכְּרָמִ֔ים‎</w>
      <w>‏נִרְאֶ֞ה‎</w>
      <w>‏אִם־פָּֽרְחָ֤ה‎</w>
      <w>‏הַגֶּ֨פֶן֙‎</w>
      <w>‏פִּתַּ֣ח‎</w>
      <w>‏הַסְּמָדַ֔ר‎</w>
      <w>‏הֵנֵ֖צוּ‎</w>
      <w>‏הָֽרִמּוֹנִ֑ים‎</w>
      <w>‏שָׁ֛ם‎</w>
      <w>‏אֶתֵּ֥ן‎</w>
      <w>‏אֶת־דֹּדַ֖י‎</w>
      <w>‏לָֽךְ׃‎</w>
    </v>
    <v n="14" h="‏יד‎">
      <w>‏הַֽדּוּדָאִ֣ים‎</w>
      <w>‏נָֽתְנוּ־רֵ֗יחַ‎</w>
      <w>‏וְעַל־פְּתָחֵ֨ינוּ֙‎</w>
      <w>‏כָּל־מְגָדִ֔ים‎</w>
      <w>‏חֲדָשִׁ֖ים‎</w>
      <w>‏גַּם־יְשָׁנִ֑ים‎</w>
      <w>‏דּוֹדִ֖י‎</w>
      <w>‏צָפַ֥נְתִּי‎</w>
      <w>‏לָֽךְ׃‎</w>
    </v>
  </c>
  <c n="8">
    <v n="1" h="‏א‎">
      <w>‏מִ֤י‎</w>
      <w>‏יִתֶּנְךָ֙‎</w>
      <w>‏כְּאָ֣ח‎</w>
      <w>‏לִ֔י‎</w>
      <w>‏יוֹנֵ֖ק‎</w>
      <w>‏שְׁדֵ֣י‎</w>
      <w>‏אִמִּ֑י‎</w>
      <w>‏אֶֽמְצָאֲךָ֤‎</w>
      <w>‏בַחוּץ֙‎</w>
      <w>‏אֶשָּׁ֣קְךָ֔‎</w>
      <w>‏גַּ֖ם‎</w>
      <w>‏לֹֽא־יָבֻ֥זוּ‎</w>
      <w>‏לִֽי׃‎</w>
    </v>
    <v n="2" h="‏ב‎">
      <w>‏אֶנְהָֽגְךָ֗‎</w>
      <w>‏אֲבִֽיאֲךָ֛‎</w>
      <w>‏אֶל־בֵּ֥ית‎</w>
      <w>‏אִמִּ֖י‎</w>
      <w>‏תְּלַמְּדֵ֑נִי‎</w>
      <w>‏אַשְׁקְךָ֙‎</w>
      <w>‏מִיַּ֣יִן‎</w>
      <w>‏הָרֶ֔קַח‎</w>
      <w>‏מֵֽעֲסִ֖יס‎</w>
      <w>‏רִמֹּנִֽי׃‎</w>
    </v>
    <v n="3" h="‏ג‎">
      <w>‏שְׂמֹאלוֹ֙‎</w>
      <w>‏תַּ֣חַת‎</w>
      <w>‏רֹאשִׁ֔י‎</w>
      <w>‏וִֽימִינ֖וֹ‎</w>
      <w>‏תְּחַבְּקֵֽנִי׃‎</w>
    </v>
    <v n="4" h="‏ד‎">
      <w>‏הִשְׁבַּ֥עְתִּי‎</w>
      <w>‏אֶתְכֶ֖ם‎</w>
      <w>‏בְּנ֣וֹת‎</w>
      <w>‏יְרֽוּשָׁלִָ֑ם‎</w>
      <w>‏מַה־תָּעִ֧ירוּ ׀‎</w>
      <w>‏וּֽמַה־תְּעֹ֥רְר֛וּ‎</w>
      <w>‏אֶת־הָאַֽהֲבָ֖ה‎</w>
      <w>‏עַ֥ד‎</w>
      <w>‏שֶׁתֶּחְפָּֽץ׃‎</w>
    <samekh/>
    </v>
    <v n="5" h="‏ה‎">
      <w>‏מִ֣י‎</w>
      <w>‏זֹ֗את‎</w>
      <w>‏עֹלָה֙‎</w>
      <w>‏מִן־הַמִּדְבָּ֔ר‎</w>
      <w>‏מִתְרַפֶּ֖קֶת‎</w>
      <w>‏עַל־דּוֹדָ֑הּ‎</w>
      <w>‏תַּ֤חַת‎</w>
      <w>‏הַתַּפּ֨וּחַ֙‎</w>
      <w>‏עֽוֹרַרְתִּ֔יךָ‎</w>
      <w>‏שָׁ֚מָּה‎</w>
      <w>‏חִבְּלַ֣תְךָ‎</w>
      <w>‏אִמֶּ֔ךָ‎</w>
      <w>‏שָׁ֖מָּה‎</w>
      <w>‏חִבְּלָ֥ה‎</w>
      <w>‏יְלָדַֽתְךָ׃‎</w>
    </v>
    <v n="6" h="‏ו‎">
      <w>‏שִׂימֵ֨נִי‎</w>
      <w>‏כַֽחוֹתָ֜ם‎</w>
      <w>‏עַל־לִבֶּ֗ךָ‎</w>
      <w>‏כַּֽחוֹתָם֙‎</w>
      <w>‏עַל־זְרוֹעֶ֔ךָ‎</w>
      <w>‏כִּֽי־עַזָּ֤ה‎</w>
      <w>‏כַמָּ֨וֶת֙‎</w>
      <w>‏אַֽהֲבָ֔ה‎</w>
      <w>‏קָשָׁ֥ה‎</w>
      <w>‏כִשְׁא֖וֹל‎</w>
      <w>‏קִנְאָ֑ה‎</w>
      <w>‏רְשָׁפֶ֕יהָ‎</w>
      <w>‏רִשְׁפֵּ֕י‎</w>
      <w>‏אֵ֖שׁ‎</w>
      <w>‏שַׁלְהֶ֥בֶתְיָֽה׃‎</w>
    </v>
    <v n="7" h="‏ז‎">
      <w>‏מַ֣יִם‎</w>
      <w>‏רַבִּ֗ים‎</w>
      <w>‏לֹ֤א‎</w>
      <w>‏יֽוּכְלוּ֙‎</w>
      <w>‏לְכַבּ֣וֹת‎</w>
      <w>‏אֶת־הָֽאַהֲבָ֔ה‎</w>
      <w>‏וּנְהָר֖וֹת‎</w>
      <w>‏לֹ֣א‎</w>
      <w>‏יִשְׁטְפ֑וּהָ‎</w>
      <w>‏אִם־יִתֵּ֨ן‎</w>
      <w>‏אִ֜ישׁ‎</w>
      <w>‏אֶת־כָּל־ה֤וֹן‎</w>
      <w>‏בֵּיתוֹ֙‎</w>
      <w>‏בָּאַֽהֲבָ֔ה‎</w>
      <w>‏בּ֖וֹז‎</w>
      <w>‏יָב֥וּזוּ‎</w>
      <w>‏לֽוֹ׃‎</w>
    <samekh/>
    </v>
    <v n="8" h="‏ח‎">
      <w>‏אָח֥וֹת‎</w>
      <w>‏לָ֨נוּ֙‎</w>
      <w>‏קְטַנָּ֔ה‎</w>
      <w>‏וְשָׁדַ֖יִם‎</w>
      <w>‏אֵ֣ין‎</w>
      <w>‏לָ֑הּ‎</w>
      <w>‏מַֽה־נַּעֲשֶׂה֙‎</w>
      <w>‏לַֽאֲחֹתֵ֔נוּ‎</w>
      <w>‏בַּיּ֖וֹם‎</w>
      <w>‏שֶׁיְּדֻבַּר־בָּֽהּ׃‎</w>
    </v>
    <v n="9" h="‏ט‎">
      <w>‏אִם־חוֹמָ֣ה‎</w>
      <w>‏הִ֔יא‎</w>
      <w>‏נִבְנֶ֥ה‎</w>
      <w>‏עָלֶ֖יהָ‎</w>
      <w>‏טִ֣ירַת‎</w>
      <w>‏כָּ֑סֶף‎</w>
      <w>‏וְאִם־דֶּ֣לֶת‎</w>
      <w>‏הִ֔יא‎</w>
      <w>‏נָצ֥וּר‎</w>
      <w>‏עָלֶ֖יהָ‎</w>
      <w>‏ל֥וּחַ‎</w>
      <w>‏אָֽרֶז׃‎</w>
    </v>
    <v n="10" h="‏י‎">
      <w>‏אֲנִ֣י‎</w>
      <w>‏חוֹמָ֔ה‎</w>
      <w>‏וְשָׁדַ֖י‎</w>
      <w>‏כַּמִּגְדָּל֑וֹת‎</w>
      <w>‏אָ֛ז‎</w>
      <w>‏הָיִ֥יתִי‎</w>
      <w>‏בְעֵינָ֖יו‎</w>
      <w>‏כְּמֽוֹצְאֵ֥ת‎</w>
      <w>‏שָׁלֽוֹם׃‎</w>
    <peh/>
    </v>
    <v n="11" h="‏יא‎">
      <w>‏כֶּ֣רֶם‎</w>
      <w>‏הָיָ֤ה‎</w>
      <w>‏לִשְׁלֹמֹה֙‎</w>
      <w>‏בְּבַ֣עַל‎</w>
      <w>‏הָמ֔וֹן‎</w>
      <w>‏נָתַ֥ן‎</w>
      <w>‏אֶת־הַכֶּ֖רֶם‎</w>
      <w>‏לַנֹּֽטְרִ֑ים‎</w>
      <w>‏אִ֛ישׁ‎</w>
      <w>‏יָבִ֥א‎</w>
      <w>‏בְּפִרְי֖וֹ‎</w>
      <w>‏אֶ֥לֶף‎</w>
      <w>‏כָּֽסֶף׃‎</w>
    </v>
    <v n="12" h="‏יב‎">
      <w>‏כַּרְמִ֥י‎</w>
      <w>‏שֶׁלִּ֖י‎</w>
      <w>‏לְפָנָ֑י‎</w>
      <w>‏הָאֶ֤לֶף‎</w>
      <w>‏לְךָ֙‎</w>
      <w>‏שְׁלֹמֹ֔ה‎</w>
      <w>‏וּמָאתַ֖יִם‎</w>
      <w>‏לְנֹֽטְרִ֥ים‎</w>
      <w>‏אֶת־פִּרְיֽוֹ׃‎</w>
    </v>
    <v n="13" h="‏יג‎">
      <w>‏הַיּוֹשֶׁ֣בֶת‎</w>
      <w>‏בַּגַּנִּ֗ים‎</w>
      <w>‏חֲבֵרִ֛ים‎</w>
      <w>‏מַקְשִׁיבִ֥ים‎</w>
      <w>‏לְקוֹלֵ֖ךְ‎</w>
      <w>‏הַשְׁמִיעִֽנִי׃‎</w>
    </v>
    <v n="14" h="‏יד‎">
      <w>‏בְּרַ֣ח ׀‎</w>
      <w>‏דּוֹדִ֗י‎</w>
      <w>‏וּֽדְמֵה־לְךָ֤‎</w>
      <w>‏לִצְבִי֙‎</w>
      <w>‏א֚וֹ‎</w>
      <w>‏לְעֹ֣פֶר‎</w>
      <w>‏הָֽאַיָּלִ֔ים‎</w>
      <w>‏עַ֖ל‎</w>
      <w>‏הָרֵ֥י‎</w>
      <w>‏בְשָׂמִֽים׃‎</w>
    <shin/>
    </v>
  </c>
 </book>
</tanakh>
