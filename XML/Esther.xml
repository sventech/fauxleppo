<tanakh>
 <book n="33">
  <names>
    <name>Esther</name>
    <number>33</number>
    <hebrewname>‏אסתר‎</hebrewname>
  </names>
  <c n="1">
    <v n="1" h="‏א‎">
      <w>‏וַיְהִ֖י‎</w>
      <w>‏בִּימֵ֣י‎</w>
      <w>‏אֲחַשְׁוֵר֑וֹשׁ‎</w>
      <w>‏ה֣וּא‎</w>
      <w>‏אֲחַשְׁוֵר֗וֹשׁ‎</w>
      <w>‏הַמֹּלֵךְ֙‎</w>
      <w>‏מֵהֹ֣דּוּ‎</w>
      <w>‏וְעַד־כּ֔וּשׁ‎</w>
      <w>‏שֶׁ֛בַע‎</w>
      <w>‏וְעֶשְׂרִ֥ים‎</w>
      <w>‏וּמֵאָ֖ה‎</w>
      <w>‏מְדִינָֽה׃‎</w>
    </v>
    <v n="2" h="‏ב‎">
      <w>‏בַּיָּמִ֖ים‎</w>
      <w>‏הָהֵ֑ם‎</w>
      <w>‏כְּשֶׁ֣בֶת ׀‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֗וֹשׁ‎</w>
      <w>‏עַ֚ל‎</w>
      <w>‏כִּסֵּ֣א‎</w>
      <w>‏מַלְכוּת֔וֹ‎</w>
      <w>‏אֲשֶׁ֖ר‎</w>
      <w>‏בְּשׁוּשַׁ֥ן‎</w>
      <w>‏הַבִּירָֽה׃‎</w>
    </v>
    <v n="3" h="‏ג‎">
      <w>‏בִּשְׁנַ֤ת‎</w>
      <w>‏שָׁלוֹשׁ֙‎</w>
      <w>‏לְמָלְכ֔וֹ‎</w>
      <w>‏עָשָׂ֣ה‎</w>
      <w>‏מִשְׁתֶּ֔ה‎</w>
      <w>‏לְכָל־שָׂרָ֖יו‎</w>
      <w>‏וַֽעֲבָדָ֑יו‎</w>
      <w>‏חֵ֣יל ׀‎</w>
      <w>‏פָּרַ֣ס‎</w>
      <w>‏וּמָדַ֗י‎</w>
      <w>‏הַֽפַּרְתְּמִ֛ים‎</w>
      <w>‏וְשָׂרֵ֥י‎</w>
      <w>‏הַמְּדִינ֖וֹת‎</w>
      <w>‏לְפָנָֽיו׃‎</w>
    </v>
    <v n="4" h="‏ד‎">
      <w>‏בְּהַרְאֹת֗וֹ‎</w>
      <w>‏אֶת־עֹ֨שֶׁר֙‎</w>
      <w>‏כְּב֣וֹד‎</w>
      <w>‏מַלְכוּת֔וֹ‎</w>
      <w>‏וְאֶ֨ת־יְקָ֔ר‎</w>
      <w>‏תִּפְאֶ֖רֶת‎</w>
      <w>‏גְּדוּלָּת֑וֹ‎</w>
      <w>‏יָמִ֣ים‎</w>
      <w>‏רַבִּ֔ים‎</w>
      <w>‏שְׁמוֹנִ֥ים‎</w>
      <w>‏וּמְאַ֖ת‎</w>
      <w>‏יֽוֹם׃‎</w>
    </v>
    <v n="5" h="‏ה‎">
      <w>‏וּבִמְל֣וֹאת ׀‎</w>
      <w>‏הַיָּמִ֣ים‎</w>
      <w>‏הָאֵ֗לֶּה‎</w>
      <w>‏עָשָׂ֣ה‎</w>
      <w>‏הַמֶּ֡לֶךְ‎</w>
      <w>‏לְכָל־הָעָ֣ם‎</w>
      <w>‏הַנִּמְצְאִים֩‎</w>
      <w>‏בְּשׁוּשַׁ֨ן‎</w>
      <w>‏הַבִּירָ֜ה‎</w>
      <w>‏לְמִגָּ֧דוֹל‎</w>
      <w>‏וְעַד־קָטָ֛ן‎</w>
      <w>‏מִשְׁתֶּ֖ה‎</w>
      <w>‏שִׁבְעַ֣ת‎</w>
      <w>‏יָמִ֑ים‎</w>
      <w>‏בַּֽחֲצַ֕ר‎</w>
      <w>‏גִּנַּ֥ת‎</w>
      <w>‏בִּיתַ֖ן‎</w>
      <w>‏הַמֶּֽלֶךְ׃‎</w>
    </v>
    <v n="6" h="‏ו‎">
      <w>‏ח֣וּר ׀‎</w>
      <w>‏כַּרְפַּ֣ס‎</w>
      <w>‏וּתְכֵ֗לֶת‎</w>
      <w>‏אָחוּז֙‎</w>
      <w>‏בְּחַבְלֵי־ב֣וּץ‎</w>
      <w>‏וְאַרְגָּמָ֔ן‎</w>
      <w>‏עַל־גְּלִ֥ילֵי‎</w>
      <w>‏כֶ֖סֶף‎</w>
      <w>‏וְעַמּ֣וּדֵי‎</w>
      <w>‏שֵׁ֑שׁ‎</w>
      <w>‏מִטּ֣וֹת ׀‎</w>
      <w>‏זָהָ֣ב‎</w>
      <w>‏וָכֶ֗סֶף‎</w>
      <w>‏עַ֛ל‎</w>
      <w>‏רִֽצְפַ֥ת‎</w>
      <w>‏בַּֽהַט־וָשֵׁ֖שׁ‎</w>
      <w>‏וְדַ֥ר‎</w>
      <w>‏וְסֹחָֽרֶת׃‎</w>
    </v>
    <v n="7" h="‏ז‎">
      <w>‏וְהַשְׁקוֹת֙‎</w>
      <w>‏בִּכְלֵ֣י‎</w>
      <w>‏זָהָ֔ב‎</w>
      <w>‏וְכֵלִ֖ים‎</w>
      <w>‏מִכֵּלִ֣ים‎</w>
      <w>‏שׁוֹנִ֑ים‎</w>
      <w>‏וְיֵ֥ין‎</w>
      <w>‏מַלְכ֛וּת‎</w>
      <w>‏רָ֖ב‎</w>
      <w>‏כְּיַ֥ד‎</w>
      <w>‏הַמֶּֽלֶךְ׃‎</w>
    </v>
    <v n="8" h="‏ח‎">
      <w>‏וְהַשְּׁתִיָּ֥ה‎</w>
      <w>‏כַדָּ֖ת‎</w>
      <w>‏אֵ֣ין‎</w>
      <w>‏אֹנֵ֑ס‎</w>
      <w>‏כִּי־כֵ֣ן ׀‎</w>
      <w>‏יִסַּ֣ד‎</w>
      <w>‏הַמֶּ֗לֶךְ‎</w>
      <w>‏עַ֚ל‎</w>
      <w>‏כָּל־רַ֣ב‎</w>
      <w>‏בֵּית֔וֹ‎</w>
      <w>‏לַֽעֲשׂ֖וֹת‎</w>
      <w>‏כִּרְצ֥וֹן‎</w>
      <w>‏אִישׁ־וָאִֽישׁ׃‎</w>
    <samekh/>
    </v>
    <v n="9" h="‏ט‎">
      <w>‏גַּ֚ם‎</w>
      <w>‏וַשְׁתִּ֣י‎</w>
      <w>‏הַמַּלְכָּ֔ה‎</w>
      <w>‏עָֽשְׂתָ֖ה‎</w>
      <w>‏מִשְׁתֵּ֣ה‎</w>
      <w>‏נָשִׁ֑ים‎</w>
      <w>‏בֵּ֚ית‎</w>
      <w>‏הַמַּלְכ֔וּת‎</w>
      <w>‏אֲשֶׁ֖ר‎</w>
      <w>‏לַמֶּ֥לֶךְ‎</w>
      <w>‏אֲחַשְׁוֵרֽוֹשׁ׃‎</w>
    </v>
    <v n="10" h="‏י‎">
      <w>‏בַּיּוֹם֙‎</w>
      <w>‏הַשְּׁבִיעִ֔י‎</w>
      <w>‏כְּט֥וֹב‎</w>
      <w>‏לֵב־הַמֶּ֖לֶךְ‎</w>
      <w>‏בַּיָּ֑יִן‎</w>
      <w>‏אָמַ֡ר‎</w>
      <w>‏לִ֠מְהוּמָן‎</w>
      <w>‏בִּזְּתָ֨א‎</w>
      <w>‏חַרְבוֹנָ֜א‎</w>
      <w>‏בִּגְתָ֤א‎</w>
      <w>‏וַֽאֲבַגְתָא֙‎</w>
      <w>‏זֵתַ֣ר‎</w>
      <w>‏וְכַרְכַּ֔ס‎</w>
      <w>‏שִׁבְעַת֙‎</w>
      <w>‏הַסָּ֣רִיסִ֔ים‎</w>
      <w>‏הַמְשָׁ֣רְתִ֔ים‎</w>
      <w>‏אֶת־פְּנֵ֖י‎</w>
      <w>‏הַמֶּ֥לֶךְ‎</w>
      <w>‏אֲחַשְׁוֵרֽוֹשׁ׃‎</w>
    </v>
    <v n="11" h="‏יא‎">
      <w>‏לְ֠הָבִיא‎</w>
      <w>‏אֶת־וַשְׁתִּ֧י‎</w>
      <w>‏הַמַּלְכָּ֛ה‎</w>
      <w>‏לִפְנֵ֥י‎</w>
      <w>‏הַמֶּ֖לֶךְ‎</w>
      <w>‏בְּכֶ֣תֶר‎</w>
      <w>‏מַלְכ֑וּת‎</w>
      <w>‏לְהַרְא֨וֹת‎</w>
      <w>‏הָֽעַמִּ֤ים‎</w>
      <w>‏וְהַשָּׂרִים֙‎</w>
      <w>‏אֶת־יָפְיָ֔הּ‎</w>
      <w>‏כִּֽי־טוֹבַ֥ת‎</w>
      <w>‏מַרְאֶ֖ה‎</w>
      <w>‏הִֽיא׃‎</w>
    </v>
    <v n="12" h="‏יב‎">
      <w>‏וַתְּמָאֵ֞ן‎</w>
      <w>‏הַמַּלְכָּ֣ה‎</w>
      <w>‏וַשְׁתִּ֗י‎</w>
      <w>‏לָבוֹא֙‎</w>
      <w>‏בִּדְבַ֣ר‎</w>
      <w>‏הַמֶּ֔לֶךְ‎</w>
      <w>‏אֲשֶׁ֖ר‎</w>
      <w>‏בְּיַ֣ד‎</w>
      <w>‏הַסָּֽרִיסִ֑ים‎</w>
      <w>‏וַיִּקְצֹ֤ף‎</w>
      <w>‏הַמֶּ֨לֶךְ֙‎</w>
      <w>‏מְאֹ֔ד‎</w>
      <w>‏וַֽחֲמָת֖וֹ‎</w>
      <w>‏בָּֽעֲרָ֥ה‎</w>
      <w>‏בֽוֹ׃‎</w>
    <samekh/>
    </v>
    <v n="13" h="‏יג‎">
      <w>‏וַיֹּ֣אמֶר‎</w>
      <w>‏הַמֶּ֔לֶךְ‎</w>
      <w>‏לַֽחֲכָמִ֖ים‎</w>
      <w>‏יֹֽדְעֵ֣י‎</w>
      <w>‏הָֽעִתִּ֑ים‎</w>
      <w>‏כִּי־כֵן֙‎</w>
      <w>‏דְּבַ֣ר‎</w>
      <w>‏הַמֶּ֔לֶךְ‎</w>
      <w>‏לִפְנֵ֕י‎</w>
      <w>‏כָּל־יֹֽדְעֵ֖י‎</w>
      <w>‏דָּ֥ת‎</w>
      <w>‏וָדִֽין׃‎</w>
    </v>
    <v n="14" h="‏יד‎">
      <w>‏וְהַקָּרֹ֣ב‎</w>
      <w>‏אֵלָ֗יו‎</w>
      <w>‏כַּרְשְׁנָ֤א‎</w>
      <w>‏שֵׁתָר֙‎</w>
      <w>‏אַדְמָ֣תָא‎</w>
      <w>‏תַרְשִׁ֔ישׁ‎</w>
      <w>‏מֶ֥רֶס‎</w>
      <w>‏מַרְסְנָ֖א‎</w>
      <w>‏מְמוּכָ֑ן‎</w>
      <w>‏שִׁבְעַ֞ת‎</w>
      <w>‏שָׂרֵ֣י ׀‎</w>
      <w>‏פָּרַ֣ס‎</w>
      <w>‏וּמָדַ֗י‎</w>
      <w>‏רֹאֵי֙‎</w>
      <w>‏פְּנֵ֣י‎</w>
      <w>‏הַמֶּ֔לֶךְ‎</w>
      <w>‏הַיֹּֽשְׁבִ֥ים‎</w>
      <w>‏רִֽאשֹׁנָ֖ה‎</w>
      <w>‏בַּמַּלְכֽוּת׃‎</w>
    </v>
    <v n="15" h="‏טו‎">
      <w>‏כְּדָת֙‎</w>
      <w>‏מַֽה־לַּעֲשׂ֔וֹת‎</w>
      <w>‏בַּמַּלְכָּ֖ה‎</w>
      <w>‏וַשְׁתִּ֑י‎</w>
      <w>‏עַ֣ל ׀‎</w>
      <w>‏אֲשֶׁ֣ר‎</w>
      <w>‏לֹֽא־עָשְׂתָ֗ה‎</w>
      <w>‏אֶֽת־מַאֲמַר֙‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֔וֹשׁ‎</w>
      <w>‏בְּיַ֖ד‎</w>
      <w>‏הַסָּֽרִיסִֽים׃‎</w>
    <samekh/>
    </v>
    <v n="16" h="‏טז‎">
      <w>‏וַיֹּ֣אמֶר‎</w>
      <w>‏מומכן‎</w>
      <w>‏(מְמוּכָ֗ן)‎</w>
      <w>‏לִפְנֵ֤י‎</w>
      <w>‏הַמֶּ֨לֶךְ֙‎</w>
      <w>‏וְהַשָּׂרִ֔ים‎</w>
      <w>‏לֹ֤א‎</w>
      <w>‏עַל־הַמֶּ֨לֶךְ֙‎</w>
      <w>‏לְבַדּ֔וֹ‎</w>
      <w>‏עָֽוְתָ֖ה‎</w>
      <w>‏וַשְׁתִּ֣י‎</w>
      <w>‏הַמַּלְכָּ֑ה‎</w>
      <w>‏כִּ֤י‎</w>
      <w>‏עַל־כָּל־הַשָּׂרִים֙‎</w>
      <w>‏וְעַל־כָּל־הָ֣עַמִּ֔ים‎</w>
      <w>‏אֲשֶׁ֕ר‎</w>
      <w>‏בְּכָל־מְדִינ֖וֹת‎</w>
      <w>‏הַמֶּ֥לֶךְ‎</w>
      <w>‏אֲחַשְׁוֵרֽוֹשׁ׃‎</w>
    </v>
    <v n="17" h="‏יז‎">
      <w>‏כִּֽי־יֵצֵ֤א‎</w>
      <w>‏דְבַר־הַמַּלְכָּה֙‎</w>
      <w>‏עַל־כָּל־הַנָּשִׁ֔ים‎</w>
      <w>‏לְהַבְז֥וֹת‎</w>
      <w>‏בַּעְלֵיהֶ֖ן‎</w>
      <w>‏בְּעֵֽינֵיהֶ֑ן‎</w>
      <w>‏בְּאָמְרָ֗ם‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֡וֹשׁ‎</w>
      <w>‏אָמַ֞ר‎</w>
      <w>‏לְהָבִ֨יא‎</w>
      <w>‏אֶת־וַשְׁתִּ֧י‎</w>
      <w>‏הַמַּלְכָּ֛ה‎</w>
      <w>‏לְפָנָ֖יו‎</w>
      <w>‏וְלֹא־בָֽאָה׃‎</w>
    </v>
    <v n="18" h="‏יח‎">
      <w>‏וְֽהַיּ֨וֹם‎</w>
      <w>‏הַזֶּ֜ה‎</w>
      <w>‏תֹּאמַ֣רְנָה ׀‎</w>
      <w>‏שָׂר֣וֹת‎</w>
      <w>‏פָּֽרַס־וּמָדַ֗י‎</w>
      <w>‏אֲשֶׁ֤ר‎</w>
      <w>‏שָֽׁמְעוּ֙‎</w>
      <w>‏אֶת־דְּבַ֣ר‎</w>
      <w>‏הַמַּלְכָּ֔ה‎</w>
      <w>‏לְכֹ֖ל‎</w>
      <w>‏שָׂרֵ֣י‎</w>
      <w>‏הַמֶּ֑לֶךְ‎</w>
      <w>‏וּכְדַ֖י‎</w>
      <w>‏בִּזָּי֥וֹן‎</w>
      <w>‏וָקָֽצֶף׃‎</w>
    </v>
    <v n="19" h="‏יט‎">
      <w>‏אִם־עַל־הַמֶּ֣לֶךְ‎</w>
      <w>‏ט֗וֹב‎</w>
      <w>‏יֵצֵ֤א‎</w>
      <w>‏דְבַר־מַלְכוּת֙‎</w>
      <w>‏מִלְּפָנָ֔יו‎</w>
      <w>‏וְיִכָּתֵ֛ב‎</w>
      <w>‏בְּדָתֵ֥י‎</w>
      <w>‏פָֽרַס־וּמָדַ֖י‎</w>
      <w>‏וְלֹ֣א‎</w>
      <w>‏יַֽעֲב֑וֹר‎</w>
      <w>‏אֲשֶׁ֨ר‎</w>
      <w>‏לֹֽא־תָב֜וֹא‎</w>
      <w>‏וַשְׁתִּ֗י‎</w>
      <w>‏לִפְנֵי֙‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֔וֹשׁ‎</w>
      <w>‏וּמַלְכוּתָהּ֙‎</w>
      <w>‏יִתֵּ֣ן‎</w>
      <w>‏הַמֶּ֔לֶךְ‎</w>
      <w>‏לִרְעוּתָ֖הּ‎</w>
      <w>‏הַטּוֹבָ֥ה‎</w>
      <w>‏מִמֶּֽנָּה׃‎</w>
    </v>
    <v n="20" h="‏כ‎">
      <w>‏וְנִשְׁמַע֩‎</w>
      <w>‏פִּתְגָ֨ם‎</w>
      <w>‏הַמֶּ֤לֶךְ‎</w>
      <w>‏אֲשֶֽׁר־יַעֲשֶׂה֙‎</w>
      <w>‏בְּכָל־מַלְכוּת֔וֹ‎</w>
      <w>‏כִּ֥י‎</w>
      <w>‏רַבָּ֖ה‎</w>
      <w>‏הִ֑יא‎</w>
      <w>‏וְכָל־הַנָּשִׁ֗ים‎</w>
      <w>‏יִתְּנ֤וּ‎</w>
      <w>‏יְקָר֙‎</w>
      <w>‏לְבַעְלֵיהֶ֔ן‎</w>
      <w>‏לְמִגָּד֖וֹל‎</w>
      <w>‏וְעַד־קָטָֽן׃‎</w>
    </v>
    <v n="21" h="‏כא‎">
      <w>‏וַיִּיטַב֙‎</w>
      <w>‏הַדָּבָ֔ר‎</w>
      <w>‏בְּעֵינֵ֥י‎</w>
      <w>‏הַמֶּ֖לֶךְ‎</w>
      <w>‏וְהַשָּׂרִ֑ים‎</w>
      <w>‏וַיַּ֥עַשׂ‎</w>
      <w>‏הַמֶּ֖לֶךְ‎</w>
      <w>‏כִּדְבַ֥ר‎</w>
      <w>‏מְמוּכָֽן׃‎</w>
    </v>
    <v n="22" h="‏כב‎">
      <w>‏וַיִּשְׁלַ֤ח‎</w>
      <w>‏סְפָרִים֙‎</w>
      <w>‏אֶל־כָּל־מְדִינ֣וֹת‎</w>
      <w>‏הַמֶּ֔לֶךְ‎</w>
      <w>‏אֶל־מְדִינָ֤ה‎</w>
      <w>‏וּמְדִינָה֙‎</w>
      <w>‏כִּכְתָבָ֔הּ‎</w>
      <w>‏וְאֶל־עַ֥ם‎</w>
      <w>‏וָעָ֖ם‎</w>
      <w>‏כִּלְשׁוֹנ֑וֹ‎</w>
      <w>‏לִֽהְי֤וֹת‎</w>
      <w>‏כָּל־אִישׁ֙‎</w>
      <w>‏שֹׂרֵ֣ר‎</w>
      <w>‏בְּבֵית֔וֹ‎</w>
      <w>‏וּמְדַבֵּ֖ר‎</w>
      <w>‏כִּלְשׁ֥וֹן‎</w>
      <w>‏עַמּֽוֹ׃‎</w>
    <samekh/>
    </v>
  </c>
  <c n="2">
    <v n="1" h="‏א‎">
      <w>‏אַחַר֙‎</w>
      <w>‏הַדְּבָרִ֣ים‎</w>
      <w>‏הָאֵ֔לֶּה‎</w>
      <w>‏כְּשֹׁ֕ךְ‎</w>
      <w>‏חֲמַ֖ת‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֑וֹשׁ‎</w>
      <w>‏זָכַ֤ר‎</w>
      <w>‏אֶת־וַשְׁתִּי֙‎</w>
      <w>‏וְאֵ֣ת‎</w>
      <w>‏אֲשֶׁר־עָשָׂ֔תָה‎</w>
      <w>‏וְאֵ֥ת‎</w>
      <w>‏אֲשֶׁר־נִגְזַ֖ר‎</w>
      <w>‏עָלֶֽיהָ׃‎</w>
    </v>
    <v n="2" h="‏ב‎">
      <w>‏וַיֹּֽאמְר֥וּ‎</w>
      <w>‏נַעֲרֵֽי־הַמֶּ֖לֶךְ‎</w>
      <w>‏מְשָֽׁרְתָ֑יו‎</w>
      <w>‏יְבַקְשׁ֥וּ‎</w>
      <w>‏לַמֶּ֛לֶךְ‎</w>
      <w>‏נְעָר֥וֹת‎</w>
      <w>‏בְּתוּל֖וֹת‎</w>
      <w>‏טוֹב֥וֹת‎</w>
      <w>‏מַרְאֶֽה׃‎</w>
    </v>
    <v n="3" h="‏ג‎">
      <w>‏וְיַפְקֵ֨ד‎</w>
      <w>‏הַמֶּ֣לֶךְ‎</w>
      <w>‏פְּקִידִים֮‎</w>
      <w>‏בְּכָל־מְדִינ֣וֹת‎</w>
      <w>‏מַלְכוּתוֹ֒‎</w>
      <w>‏וְיִקְבְּצ֣וּ‎</w>
      <w>‏אֶת־כָּל־נַעֲרָֽה־בְ֠תוּלָה‎</w>
      <w>‏טוֹבַ֨ת‎</w>
      <w>‏מַרְאֶ֜ה‎</w>
      <w>‏אֶל־שׁוּשַׁ֤ן‎</w>
      <w>‏הַבִּירָה֙‎</w>
      <w>‏אֶל־בֵּ֣ית‎</w>
      <w>‏הַנָּשִׁ֔ים‎</w>
      <w>‏אֶל־יַ֥ד‎</w>
      <w>‏הֵגֶ֛א‎</w>
      <w>‏סְרִ֥יס‎</w>
      <w>‏הַמֶּ֖לֶךְ‎</w>
      <w>‏שֹׁמֵ֣ר‎</w>
      <w>‏הַנָּשִׁ֑ים‎</w>
      <w>‏וְנָת֖וֹן‎</w>
      <w>‏תַּמְרֻֽקֵיהֶֽן׃‎</w>
    </v>
    <v n="4" h="‏ד‎">
      <w>‏וְהַֽנַּעֲרָ֗ה‎</w>
      <w>‏אֲשֶׁ֤ר‎</w>
      <w>‏תִּיטַב֙‎</w>
      <w>‏בְּעֵינֵ֣י‎</w>
      <w>‏הַמֶּ֔לֶךְ‎</w>
      <w>‏תִּמְלֹ֖ךְ‎</w>
      <w>‏תַּ֣חַת‎</w>
      <w>‏וַשְׁתִּ֑י‎</w>
      <w>‏וַיִּיטַ֧ב‎</w>
      <w>‏הַדָּבָ֛ר‎</w>
      <w>‏בְּעֵינֵ֥י‎</w>
      <w>‏הַמֶּ֖לֶךְ‎</w>
      <w>‏וַיַּ֥עַשׂ‎</w>
      <w>‏כֵּֽן׃‎</w>
    <samekh/>
    </v>
    <v n="5" h="‏ה‎">
      <w>‏אִ֣ישׁ‎</w>
      <w>‏יְהוּדִ֔י‎</w>
      <w>‏הָיָ֖ה‎</w>
      <w>‏בְּשׁוּשַׁ֣ן‎</w>
      <w>‏הַבִּירָ֑ה‎</w>
      <w>‏וּשְׁמ֣וֹ‎</w>
      <w>‏מָרְדֳּכַ֗י‎</w>
      <w>‏בֶּ֣ן‎</w>
      <w>‏יָאִ֧יר‎</w>
      <w>‏בֶּן־שִׁמְעִ֛י‎</w>
      <w>‏בֶּן־קִ֖ישׁ‎</w>
      <w>‏אִ֥ישׁ‎</w>
      <w>‏יְמִינִֽי׃‎</w>
    </v>
    <v n="6" h="‏ו‎">
      <w>‏אֲשֶׁ֤ר‎</w>
      <w>‏הָגְלָה֙‎</w>
      <w>‏מִיר֣וּשָׁלַ֔יִם‎</w>
      <w>‏עִם־הַגֹּלָה֙‎</w>
      <w>‏אֲשֶׁ֣ר‎</w>
      <w>‏הָגְלְתָ֔ה‎</w>
      <w>‏עִ֖ם‎</w>
      <w>‏יְכָנְיָ֣ה‎</w>
      <w>‏מֶֽלֶךְ־יְהוּדָ֑ה‎</w>
      <w>‏אֲשֶׁ֣ר‎</w>
      <w>‏הֶגְלָ֔ה‎</w>
      <w>‏נְבֽוּכַדְנֶצַּ֖ר‎</w>
      <w>‏מֶ֥לֶךְ‎</w>
      <w>‏בָּבֶֽל׃‎</w>
    </v>
    <v n="7" h="‏ז‎">
      <w>‏וַיְהִ֨י‎</w>
      <w>‏אֹמֵ֜ן‎</w>
      <w>‏אֶת־הֲדַסָּ֗ה‎</w>
      <w>‏הִ֤יא‎</w>
      <w>‏אֶסְתֵּר֙‎</w>
      <w>‏בַּת־דֹּד֔וֹ‎</w>
      <w>‏כִּ֛י‎</w>
      <w>‏אֵ֥ין‎</w>
      <w>‏לָ֖הּ‎</w>
      <w>‏אָ֣ב‎</w>
      <w>‏וָאֵ֑ם‎</w>
      <w>‏וְהַנַּֽעֲרָ֤ה‎</w>
      <w>‏יְפַת־תֹּ֨אַר֙‎</w>
      <w>‏וְטוֹבַ֣ת‎</w>
      <w>‏מַרְאֶ֔ה‎</w>
      <w>‏וּבְמ֤וֹת‎</w>
      <w>‏אָבִ֨יהָ֙‎</w>
      <w>‏וְאִמָּ֔הּ‎</w>
      <w>‏לְקָחָ֧הּ‎</w>
      <w>‏מָרְדֳּכַ֛י‎</w>
      <w>‏ל֖וֹ‎</w>
      <w>‏לְבַֽת׃‎</w>
    </v>
    <v n="8" h="‏ח‎">
      <w>‏וַיְהִ֗י‎</w>
      <w>‏בְּהִשָּׁמַ֤ע‎</w>
      <w>‏דְּבַר־הַמֶּ֨לֶךְ֙‎</w>
      <w>‏וְדָת֔וֹ‎</w>
      <w>‏וּֽבְהִקָּבֵ֞ץ‎</w>
      <w>‏נְעָר֥וֹת‎</w>
      <w>‏רַבּ֛וֹת‎</w>
      <w>‏אֶל־שׁוּשַׁ֥ן‎</w>
      <w>‏הַבִּירָ֖ה‎</w>
      <w>‏אֶל־יַ֣ד‎</w>
      <w>‏הֵגָ֑י‎</w>
      <w>‏וַתִּלָּקַ֤ח‎</w>
      <w>‏אֶסְתֵּר֙‎</w>
      <w>‏אֶל־בֵּ֣ית‎</w>
      <w>‏הַמֶּ֔לֶךְ‎</w>
      <w>‏אֶל־יַ֥ד‎</w>
      <w>‏הֵגַ֖י‎</w>
      <w>‏שֹׁמֵ֥ר‎</w>
      <w>‏הַנָּשִֽׁים׃‎</w>
    </v>
    <v n="9" h="‏ט‎">
      <w>‏וַתִּיטַ֨ב‎</w>
      <w>‏הַנַּֽעֲרָ֣ה‎</w>
      <w>‏בְעֵינָיו֮‎</w>
      <w>‏וַתִּשָּׂ֣א‎</w>
      <w>‏חֶ֣סֶד‎</w>
      <w>‏לְפָנָיו֒‎</w>
      <w>‏וַ֠יְבַהֵל‎</w>
      <w>‏אֶת־תַּמְרוּקֶ֤יהָ‎</w>
      <w>‏וְאֶת־מָֽנוֹתֶ֨הָ֙‎</w>
      <w>‏לָתֵ֣ת‎</w>
      <w>‏לָ֔הּ‎</w>
      <w>‏וְאֵת֙‎</w>
      <w>‏שֶׁ֣בַע‎</w>
      <w>‏הַנְּעָר֔וֹת‎</w>
      <w>‏הָֽרְאֻי֥וֹת‎</w>
      <w>‏לָֽתֶת־לָ֖הּ‎</w>
      <w>‏מִבֵּ֣ית‎</w>
      <w>‏הַמֶּ֑לֶךְ‎</w>
      <w>‏וַיְשַׁנֶּ֧הָ‎</w>
      <w>‏וְאֶת־נַֽעֲרוֹתֶ֛יהָ‎</w>
      <w>‏לְט֖וֹב‎</w>
      <w>‏בֵּ֥ית‎</w>
      <w>‏הַנָּשִֽׁים׃‎</w>
    </v>
    <v n="10" h="‏י‎">
      <w>‏לֹֽא־הִגִּ֣ידָה‎</w>
      <w>‏אֶסְתֵּ֔ר‎</w>
      <w>‏אֶת־עַמָּ֖הּ‎</w>
      <w>‏וְאֶת־מֽוֹלַדְתָּ֑הּ‎</w>
      <w>‏כִּ֧י‎</w>
      <w>‏מָרְדֳּכַ֛י‎</w>
      <w>‏צִוָּ֥ה‎</w>
      <w>‏עָלֶ֖יהָ‎</w>
      <w>‏אֲשֶׁ֥ר‎</w>
      <w>‏לֹֽא־תַגִּֽיד׃‎</w>
    </v>
    <v n="11" h="‏יא‎">
      <w>‏וּבְכָל־י֣וֹם‎</w>
      <w>‏וָי֔וֹם‎</w>
      <w>‏מָרְדֳּכַי֙‎</w>
      <w>‏מִתְהַלֵּ֔ךְ‎</w>
      <w>‏לִפְנֵ֖י‎</w>
      <w>‏חֲצַ֣ר‎</w>
      <w>‏בֵּית־הַנָּשִׁ֑ים‎</w>
      <w>‏לָדַ֨עַת֙‎</w>
      <w>‏אֶת־שְׁל֣וֹם‎</w>
      <w>‏אֶסְתֵּ֔ר‎</w>
      <w>‏וּמַה־יֵּֽעָשֶׂ֖ה‎</w>
      <w>‏בָּֽהּ׃‎</w>
    </v>
    <v n="12" h="‏יב‎">
      <w>‏וּבְהַגִּ֡יעַ‎</w>
      <w>‏תֹּר֩‎</w>
      <w>‏נַֽעֲרָ֨ה‎</w>
      <w>‏וְנַֽעֲרָ֜ה‎</w>
      <w>‏לָב֣וֹא ׀‎</w>
      <w>‏אֶל־הַמֶּ֣לֶךְ‎</w>
      <w>‏אֲחַשְׁוֵר֗וֹשׁ‎</w>
      <w>‏מִקֵּץ֩‎</w>
      <w>‏הֱי֨וֹת‎</w>
      <w>‏לָ֜הּ‎</w>
      <w>‏כְּדָ֤ת‎</w>
      <w>‏הַנָּשִׁים֙‎</w>
      <w>‏שְׁנֵ֣ים‎</w>
      <w>‏עָשָׂ֣ר‎</w>
      <w>‏חֹ֔דֶשׁ‎</w>
      <w>‏כִּ֛י‎</w>
      <w>‏כֵּ֥ן‎</w>
      <w>‏יִמְלְא֖וּ‎</w>
      <w>‏יְמֵ֣י‎</w>
      <w>‏מְרֽוּקֵיהֶ֑ן‎</w>
      <w>‏שִׁשָּׁ֤ה‎</w>
      <w>‏חֳדָשִׁים֙‎</w>
      <w>‏בְּשֶׁ֣מֶן‎</w>
      <w>‏הַמֹּ֔ר‎</w>
      <w>‏וְשִׁשָּׁ֤ה‎</w>
      <w>‏חֳדָשִׁים֙‎</w>
      <w>‏בַּבְּשָׂמִ֔ים‎</w>
      <w>‏וּבְתַמְרוּקֵ֖י‎</w>
      <w>‏הַנָּשִֽׁים׃‎</w>
    </v>
    <v n="13" h="‏יג‎">
      <w>‏וּבָזֶ֕ה‎</w>
      <w>‏הַֽנַּעֲרָ֖ה‎</w>
      <w>‏בָּאָ֣ה‎</w>
      <w>‏אֶל־הַמֶּ֑לֶךְ‎</w>
      <w>‏אֵת֩‎</w>
      <w>‏כָּל־אֲשֶׁ֨ר‎</w>
      <w>‏תֹּאמַ֜ר‎</w>
      <w>‏יִנָּ֤תֵֽן‎</w>
      <w>‏לָהּ֙‎</w>
      <w>‏לָב֣וֹא‎</w>
      <w>‏עִמָּ֔הּ‎</w>
      <w>‏מִבֵּ֥ית‎</w>
      <w>‏הַנָּשִׁ֖ים‎</w>
      <w>‏עַד־בֵּ֥ית‎</w>
      <w>‏הַמֶּֽלֶךְ׃‎</w>
    </v>
    <v n="14" h="‏יד‎">
      <w>‏בָּעֶ֣רֶב ׀‎</w>
      <w>‏הִ֣יא‎</w>
      <w>‏בָאָ֗ה‎</w>
      <w>‏וּ֠בַבֹּקֶר‎</w>
      <w>‏הִ֣יא‎</w>
      <w>‏שָׁבָ֞ה‎</w>
      <w>‏אֶל־בֵּ֤ית‎</w>
      <w>‏הַנָּשִׁים֙‎</w>
      <w>‏שֵׁנִ֔י‎</w>
      <w>‏אֶל־יַ֧ד‎</w>
      <w>‏שַֽׁעַשְׁגַ֛ז‎</w>
      <w>‏סְרִ֥יס‎</w>
      <w>‏הַמֶּ֖לֶךְ‎</w>
      <w>‏שֹׁמֵ֣ר‎</w>
      <w>‏הַפִּֽילַגְשִׁ֑ים‎</w>
      <w>‏לֹֽא־תָב֥וֹא‎</w>
      <w>‏עוֹד֙‎</w>
      <w>‏אֶל־הַמֶּ֔לֶךְ‎</w>
      <w>‏כִּ֣י‎</w>
      <w>‏אִם־חָפֵ֥ץ‎</w>
      <w>‏בָּ֛הּ‎</w>
      <w>‏הַמֶּ֖לֶךְ‎</w>
      <w>‏וְנִקְרְאָ֥ה‎</w>
      <w>‏בְשֵֽׁם׃‎</w>
    </v>
    <v n="15" h="‏טו‎">
      <w>‏וּבְהַגִּ֣יעַ‎</w>
      <w>‏תֹּר־אֶסְתֵּ֣ר‎</w>
      <w>‏בַּת־אֲבִיחַ֣יִל‎</w>
      <w>‏דֹּ֣ד‎</w>
      <w>‏מָרְדֳּכַ֡י‎</w>
      <w>‏אֲשֶׁר֩‎</w>
      <w>‏לָקַֽח־ל֨וֹ‎</w>
      <w>‏לְבַ֜ת‎</w>
      <w>‏לָב֣וֹא‎</w>
      <w>‏אֶל־הַמֶּ֗לֶךְ‎</w>
      <w>‏לֹ֤א‎</w>
      <w>‏בִקְשָׁה֙‎</w>
      <w>‏דָּבָ֔ר‎</w>
      <w>‏כִּ֠י‎</w>
      <w>‏אִ֣ם‎</w>
      <w>‏אֶת־אֲשֶׁ֥ר‎</w>
      <w>‏יֹאמַ֛ר‎</w>
      <w>‏הֵגַ֥י‎</w>
      <w>‏סְרִיס־הַמֶּ֖לֶךְ‎</w>
      <w>‏שֹׁמֵ֣ר‎</w>
      <w>‏הַנָּשִׁ֑ים‎</w>
      <w>‏וַתְּהִ֤י‎</w>
      <w>‏אֶסְתֵּר֙‎</w>
      <w>‏נֹשֵׂ֣את‎</w>
      <w>‏חֵ֔ן‎</w>
      <w>‏בְּעֵינֵ֖י‎</w>
      <w>‏כָּל־רֹאֶֽיהָ׃‎</w>
    </v>
    <v n="16" h="‏טז‎">
      <w>‏וַתִּלָּקַ֨ח‎</w>
      <w>‏אֶסְתֵּ֜ר‎</w>
      <w>‏אֶל־הַמֶּ֤לֶךְ‎</w>
      <w>‏אֲחַשְׁוֵרוֹשׁ֙‎</w>
      <w>‏אֶל־בֵּ֣ית‎</w>
      <w>‏מַלְכוּת֔וֹ‎</w>
      <w>‏בַּחֹ֥דֶשׁ‎</w>
      <w>‏הָֽעֲשִׂירִ֖י‎</w>
      <w>‏הוּא־חֹ֣דֶשׁ‎</w>
      <w>‏טֵבֵ֑ת‎</w>
      <w>‏בִּשְׁנַת־שֶׁ֖בַע‎</w>
      <w>‏לְמַלְכוּתֽוֹ׃‎</w>
    </v>
    <v n="17" h="‏יז‎">
      <w>‏וַיֶּֽאֱהַ֨ב‎</w>
      <w>‏הַמֶּ֤לֶךְ‎</w>
      <w>‏אֶת־אֶסְתֵּר֙‎</w>
      <w>‏מִכָּל־הַנָּשִׁ֔ים‎</w>
      <w>‏וַתִּשָּׂא־חֵ֥ן‎</w>
      <w>‏וָחֶ֛סֶד‎</w>
      <w>‏לְפָנָ֖יו‎</w>
      <w>‏מִכָּל־הַבְּתוּל֑וֹת‎</w>
      <w>‏וַיָּ֤שֶׂם‎</w>
      <w>‏כֶּֽתֶר־מַלְכוּת֙‎</w>
      <w>‏בְּרֹאשָׁ֔הּ‎</w>
      <w>‏וַיַּמְלִיכֶ֖הָ‎</w>
      <w>‏תַּ֥חַת‎</w>
      <w>‏וַשְׁתִּֽי׃‎</w>
    </v>
    <v n="18" h="‏יח‎">
      <w>‏וַיַּ֨עַשׂ‎</w>
      <w>‏הַמֶּ֜לֶךְ‎</w>
      <w>‏מִשְׁתֶּ֣ה‎</w>
      <w>‏גָד֗וֹל‎</w>
      <w>‏לְכָל־שָׂרָיו֙‎</w>
      <w>‏וַֽעֲבָדָ֔יו‎</w>
      <w>‏אֵ֖ת‎</w>
      <w>‏מִשְׁתֵּ֣ה‎</w>
      <w>‏אֶסְתֵּ֑ר‎</w>
      <w>‏וַֽהֲנָחָ֤ה‎</w>
      <w>‏לַמְּדִינוֹת֙‎</w>
      <w>‏עָשָׂ֔ה‎</w>
      <w>‏וַיִּתֵּ֥ן‎</w>
      <w>‏מַשְׂאֵ֖ת‎</w>
      <w>‏כְּיַ֥ד‎</w>
      <w>‏הַמֶּֽלֶךְ׃‎</w>
    </v>
    <v n="19" h="‏יט‎">
      <w>‏וּבְהִקָּבֵ֥ץ‎</w>
      <w>‏בְּתוּל֖וֹת‎</w>
      <w>‏שֵׁנִ֑ית‎</w>
      <w>‏וּמָרְדֳּכַ֖י‎</w>
      <w>‏יֹשֵׁ֥ב‎</w>
      <w>‏בְּשַֽׁעַר־הַמֶּֽלֶךְ׃‎</w>
    </v>
    <v n="20" h="‏כ‎">
      <w>‏אֵ֣ין‎</w>
      <w>‏אֶסְתֵּ֗ר‎</w>
      <w>‏מַגֶּ֤דֶת‎</w>
      <w>‏מֽוֹלַדְתָּהּ֙‎</w>
      <w>‏וְאֶת־עַמָּ֔הּ‎</w>
      <w>‏כַּֽאֲשֶׁ֛ר‎</w>
      <w>‏צִוָּ֥ה‎</w>
      <w>‏עָלֶ֖יהָ‎</w>
      <w>‏מָרְדֳּכָ֑י‎</w>
      <w>‏וְאֶת־מַֽאֲמַ֤ר‎</w>
      <w>‏מָרְדֳּכַי֙‎</w>
      <w>‏אֶסְתֵּ֣ר‎</w>
      <w>‏עֹשָׂ֔ה‎</w>
      <w>‏כַּֽאֲשֶׁ֛ר‎</w>
      <w>‏הָֽיְתָ֥ה‎</w>
      <w>‏בְאָמְנָ֖ה‎</w>
      <w>‏אִתּֽוֹ׃‎</w>
    <samekh/>
    </v>
    <v n="21" h="‏כא‎">
      <w>‏בַּיָּמִ֣ים‎</w>
      <w>‏הָהֵ֔ם‎</w>
      <w>‏וּמָרְדֳּכַ֖י‎</w>
      <w>‏יוֹשֵׁ֣ב‎</w>
      <w>‏בְּשַֽׁעַר־הַמֶּ֑לֶךְ‎</w>
      <w>‏קָצַף֩‎</w>
      <w>‏בִּגְתָ֨ן‎</w>
      <w>‏וָתֶ֜רֶשׁ‎</w>
      <w>‏שְׁנֵֽי־סָרִיסֵ֤י‎</w>
      <w>‏הַמֶּ֨לֶךְ֙‎</w>
      <w>‏מִשֹּֽׁמְרֵ֣י‎</w>
      <w>‏הַסַּ֔ף‎</w>
      <w>‏וַיְבַקְשׁוּ֙‎</w>
      <w>‏לִשְׁלֹ֣חַ‎</w>
      <w>‏יָ֔ד‎</w>
      <w>‏בַּמֶּ֖לֶךְ‎</w>
      <w>‏אֲחַשְׁוֵֽרֹשׁ׃‎</w>
    </v>
    <v n="22" h="‏כב‎">
      <w>‏וַיִּוָּדַ֤ע‎</w>
      <w>‏הַדָּבָר֙‎</w>
      <w>‏לְמָרְדֳּכַ֔י‎</w>
      <w>‏וַיַּגֵּ֖ד‎</w>
      <w>‏לְאֶסְתֵּ֣ר‎</w>
      <w>‏הַמַּלְכָּ֑ה‎</w>
      <w>‏וַתֹּ֧אמֶר‎</w>
      <w>‏אֶסְתֵּ֛ר‎</w>
      <w>‏לַמֶּ֖לֶךְ‎</w>
      <w>‏בְּשֵׁ֥ם‎</w>
      <w>‏מָרְדֳּכָֽי׃‎</w>
    </v>
    <v n="23" h="‏כג‎">
      <w>‏וַיְבֻקַּ֤שׁ‎</w>
      <w>‏הַדָּבָר֙‎</w>
      <w>‏וַיִּמָּצֵ֔א‎</w>
      <w>‏וַיִּתָּל֥וּ‎</w>
      <w>‏שְׁנֵיהֶ֖ם‎</w>
      <w>‏עַל־עֵ֑ץ‎</w>
      <w>‏וַיִּכָּתֵ֗ב‎</w>
      <w>‏בְּסֵ֛פֶר‎</w>
      <w>‏דִּבְרֵ֥י‎</w>
      <w>‏הַיָּמִ֖ים‎</w>
      <w>‏לִפְנֵ֥י‎</w>
      <w>‏הַמֶּֽלֶךְ׃‎</w>
    <samekh/>
    </v>
  </c>
  <c n="3">
    <v n="1" h="‏א‎">
      <w>‏אַחַ֣ר ׀‎</w>
      <w>‏הַדְּבָרִ֣ים‎</w>
      <w>‏הָאֵ֗לֶּה‎</w>
      <w>‏גִּדַּל֩‎</w>
      <w>‏הַמֶּ֨לֶךְ‎</w>
      <w>‏אֲחַשְׁוֵר֜וֹשׁ‎</w>
      <w>‏אֶת־הָמָ֧ן‎</w>
      <w>‏בֶּֽן־הַמְּדָ֛תָא‎</w>
      <w>‏הָֽאֲגָגִ֖י‎</w>
      <w>‏וַֽיְנַשְּׂאֵ֑הוּ‎</w>
      <w>‏וַיָּ֨שֶׂם֙‎</w>
      <w>‏אֶת־כִּסְא֔וֹ‎</w>
      <w>‏מֵעַ֕ל‎</w>
      <w>‏כָּל־הַשָּׂרִ֖ים‎</w>
      <w>‏אֲשֶׁ֥ר‎</w>
      <w>‏אִתּֽוֹ׃‎</w>
    </v>
    <v n="2" h="‏ב‎">
      <w>‏וְכָל־עַבְדֵ֨י‎</w>
      <w>‏הַמֶּ֜לֶךְ‎</w>
      <w>‏אֲשֶׁר־בְּשַׁ֣עַר‎</w>
      <w>‏הַמֶּ֗לֶךְ‎</w>
      <w>‏כֹּֽרְעִ֤ים‎</w>
      <w>‏וּמִֽשְׁתַּחֲוִים֙‎</w>
      <w>‏לְהָמָ֔ן‎</w>
      <w>‏כִּי־כֵ֖ן‎</w>
      <w>‏צִוָּה־ל֣וֹ‎</w>
      <w>‏הַמֶּ֑לֶךְ‎</w>
      <w>‏וּמָ֨רְדֳּכַ֔י‎</w>
      <w>‏לֹ֥א‎</w>
      <w>‏יִכְרַ֖ע‎</w>
      <w>‏וְלֹ֥א‎</w>
      <w>‏יִֽשְׁתַּחֲוֶֽה׃‎</w>
    </v>
    <v n="3" h="‏ג‎">
      <w>‏וַיֹּ֨אמְר֜וּ‎</w>
      <w>‏עַבְדֵ֥י‎</w>
      <w>‏הַמֶּ֛לֶךְ‎</w>
      <w>‏אֲשֶׁר־בְּשַׁ֥עַר‎</w>
      <w>‏הַמֶּ֖לֶךְ‎</w>
      <w>‏לְמָרְדֳּכָ֑י‎</w>
      <w>‏מַדּ֨וּעַ֙‎</w>
      <w>‏אַתָּ֣ה‎</w>
      <w>‏עוֹבֵ֔ר‎</w>
      <w>‏אֵ֖ת‎</w>
      <w>‏מִצְוַ֥ת‎</w>
      <w>‏הַמֶּֽלֶךְ׃‎</w>
    </v>
    <v n="4" h="‏ד‎">
      <w>‏וַיְהִ֗י‎</w>
      <w>‏באמרם‎</w>
      <w>‏(כְּאָמְרָ֤ם)‎</w>
      <w>‏אֵלָיו֙‎</w>
      <w>‏י֣וֹם‎</w>
      <w>‏וָי֔וֹם‎</w>
      <w>‏וְלֹ֥א‎</w>
      <w>‏שָׁמַ֖ע‎</w>
      <w>‏אֲלֵיהֶ֑ם‎</w>
      <w>‏וַיַּגִּ֣ידוּ‎</w>
      <w>‏לְהָמָ֗ן‎</w>
      <w>‏לִרְאוֹת֙‎</w>
      <w>‏הֲיַֽעַמְדוּ֙‎</w>
      <w>‏דִּבְרֵ֣י‎</w>
      <w>‏מָרְדֳּכַ֔י‎</w>
      <w>‏כִּֽי־הִגִּ֥יד‎</w>
      <w>‏לָהֶ֖ם‎</w>
      <w>‏אֲשֶׁר־ה֥וּא‎</w>
      <w>‏יְהוּדִֽי׃‎</w>
    </v>
    <v n="5" h="‏ה‎">
      <w>‏וַיַּ֣רְא‎</w>
      <w>‏הָמָ֔ן‎</w>
      <w>‏כִּי־אֵ֣ין‎</w>
      <w>‏מָרְדֳּכַ֔י‎</w>
      <w>‏כֹּרֵ֥עַ‎</w>
      <w>‏וּמִֽשְׁתַּחֲוֶ֖ה‎</w>
      <w>‏ל֑וֹ‎</w>
      <w>‏וַיִּמָּלֵ֥א‎</w>
      <w>‏הָמָ֖ן‎</w>
      <w>‏חֵמָֽה׃‎</w>
    </v>
    <v n="6" h="‏ו‎">
      <w>‏וַיִּ֣בֶז‎</w>
      <w>‏בְּעֵינָ֗יו‎</w>
      <w>‏לִשְׁלֹ֤חַ‎</w>
      <w>‏יָד֙‎</w>
      <w>‏בְּמָרְדֳּכַ֣י‎</w>
      <w>‏לְבַדּ֔וֹ‎</w>
      <w>‏כִּֽי־הִגִּ֥ידוּ‎</w>
      <w>‏ל֖וֹ‎</w>
      <w>‏אֶת־עַ֣ם‎</w>
      <w>‏מָרְדֳּכָ֑י‎</w>
      <w>‏וַיְבַקֵּ֣שׁ‎</w>
      <w>‏הָמָ֗ן‎</w>
      <w>‏לְהַשְׁמִ֧יד‎</w>
      <w>‏אֶת־כָּל־הַיְּהוּדִ֛ים‎</w>
      <w>‏אֲשֶׁ֛ר‎</w>
      <w>‏בְּכָל־מַלְכ֥וּת‎</w>
      <w>‏אֲחַשְׁוֵר֖וֹשׁ‎</w>
      <w>‏עַ֥ם‎</w>
      <w>‏מָרְדֳּכָֽי׃‎</w>
    </v>
    <v n="7" h="‏ז‎">
      <w>‏בַּחֹ֤דֶשׁ‎</w>
      <w>‏הָֽרִאשׁוֹן֙‎</w>
      <w>‏הוּא־חֹ֣דֶשׁ‎</w>
      <w>‏נִיסָ֔ן‎</w>
      <w>‏בִּשְׁנַת֙‎</w>
      <w>‏שְׁתֵּ֣ים‎</w>
      <w>‏עֶשְׂרֵ֔ה‎</w>
      <w>‏לַמֶּ֖לֶךְ‎</w>
      <w>‏אֲחַשְׁוֵר֑וֹשׁ‎</w>
      <w>‏הִפִּ֣יל‎</w>
      <w>‏פּוּר֩‎</w>
      <w>‏ה֨וּא‎</w>
      <w>‏הַגּוֹרָ֜ל‎</w>
      <w>‏לִפְנֵ֣י‎</w>
      <w>‏הָמָ֗ן‎</w>
      <w>‏מִיּ֧וֹם ׀‎</w>
      <w>‏לְי֛וֹם‎</w>
      <w>‏וּמֵחֹ֛דֶשׁ‎</w>
      <w>‏לְחֹ֥דֶשׁ‎</w>
      <w>‏שְׁנֵים־עָשָׂ֖ר‎</w>
      <w>‏הוּא־חֹ֥דֶשׁ‎</w>
      <w>‏אֲדָֽר׃‎</w>
    <samekh/>
    </v>
    <v n="8" h="‏ח‎">
      <w>‏וַיֹּ֤אמֶר‎</w>
      <w>‏הָמָן֙‎</w>
      <w>‏לַמֶּ֣לֶךְ‎</w>
      <w>‏אֲחַשְׁוֵר֔וֹשׁ‎</w>
      <w>‏יֶשְׁנ֣וֹ‎</w>
      <w>‏עַם־אֶחָ֗ד‎</w>
      <w>‏מְפֻזָּ֤ר‎</w>
      <w>‏וּמְפֹרָד֙‎</w>
      <w>‏בֵּ֣ין‎</w>
      <w>‏הָֽעַמִּ֔ים‎</w>
      <w>‏בְּכֹ֖ל‎</w>
      <w>‏מְדִינ֣וֹת‎</w>
      <w>‏מַלְכוּתֶ֑ךָ‎</w>
      <w>‏וְדָֽתֵיהֶ֞ם‎</w>
      <w>‏שֹׁנ֣וֹת‎</w>
      <w>‏מִכָּל־עָ֗ם‎</w>
      <w>‏וְאֶת־דָּתֵ֤י‎</w>
      <w>‏הַמֶּ֨לֶךְ֙‎</w>
      <w>‏אֵינָ֣ם‎</w>
      <w>‏עֹשִׂ֔ים‎</w>
      <w>‏וְלַמֶּ֥לֶךְ‎</w>
      <w>‏אֵין־שֹׁוֶ֖ה‎</w>
      <w>‏לְהַנִּיחָֽם׃‎</w>
    </v>
    <v n="9" h="‏ט‎">
      <w>‏אִם־עַל־הַמֶּ֣לֶךְ‎</w>
      <w>‏ט֔וֹב‎</w>
      <w>‏יִכָּתֵ֖ב‎</w>
      <w>‏לְאַבְּדָ֑ם‎</w>
      <w>‏וַֽעֲשֶׂ֨רֶת‎</w>
      <w>‏אֲלָפִ֜ים‎</w>
      <w>‏כִּכַּר־כֶּ֗סֶף‎</w>
      <w>‏אֶשְׁקוֹל֙‎</w>
      <w>‏עַל־יְדֵי֙‎</w>
      <w>‏עֹשֵׂ֣י‎</w>
      <w>‏הַמְּלָאכָ֔ה‎</w>
      <w>‏לְהָבִ֖יא‎</w>
      <w>‏אֶל־גִּנְזֵ֥י‎</w>
      <w>‏הַמֶּֽלֶךְ׃‎</w>
    </v>
    <v n="10" h="‏י‎">
      <w>‏וַיָּ֧סַר‎</w>
      <w>‏הַמֶּ֛לֶךְ‎</w>
      <w>‏אֶת־טַבַּעְתּ֖וֹ‎</w>
      <w>‏מֵעַ֣ל‎</w>
      <w>‏יָד֑וֹ‎</w>
      <w>‏וַֽיִּתְּנָ֗הּ‎</w>
      <w>‏לְהָמָ֧ן‎</w>
      <w>‏בֶּֽן־הַמְּדָ֛תָא‎</w>
      <w>‏הָֽאֲגָגִ֖י‎</w>
      <w>‏צֹרֵ֥ר‎</w>
      <w>‏הַיְּהוּדִֽים׃‎</w>
    </v>
    <v n="11" h="‏יא‎">
      <w>‏וַיֹּ֤אמֶר‎</w>
      <w>‏הַמֶּ֨לֶךְ֙‎</w>
      <w>‏לְהָמָ֔ן‎</w>
      <w>‏הַכֶּ֖סֶף‎</w>
      <w>‏נָת֣וּן‎</w>
      <w>‏לָ֑ךְ‎</w>
      <w>‏וְהָעָ֕ם‎</w>
      <w>‏לַֽעֲשׂ֥וֹת‎</w>
      <w>‏בּ֖וֹ‎</w>
      <w>‏כַּטּ֥וֹב‎</w>
      <w>‏בְּעֵינֶֽיךָ׃‎</w>
    </v>
    <v n="12" h="‏יב‎">
      <w>‏וַיִּקָּֽרְאוּ֩‎</w>
      <w>‏סֹֽפְרֵ֨י‎</w>
      <w>‏הַמֶּ֜לֶךְ‎</w>
      <w>‏בַּחֹ֣דֶשׁ‎</w>
      <w>‏הָֽרִאשׁ֗וֹן‎</w>
      <w>‏בִּשְׁלוֹשָׁ֨ה‎</w>
      <w>‏עָשָׂ֣ר‎</w>
      <w>‏יוֹם֮‎</w>
      <w>‏בּוֹ֒‎</w>
      <w>‏וַיִּכָּתֵ֣ב‎</w>
      <w>‏כְּֽכָל־אֲשֶׁר־צִוָּ֣ה‎</w>
      <w>‏הָמָ֡ן‎</w>
      <w>‏אֶ֣ל‎</w>
      <w>‏אֲחַשְׁדַּרְפְּנֵֽי־הַ֠מֶּלֶךְ‎</w>
      <w>‏וְֽאֶל־הַפַּח֞וֹת‎</w>
      <w>‏אֲשֶׁ֣ר ׀‎</w>
      <w>‏עַל־מְדִינָ֣ה‎</w>
      <w>‏וּמְדִינָ֗ה‎</w>
      <w>‏וְאֶל־שָׂ֤רֵי‎</w>
      <w>‏עַם֙‎</w>
      <w>‏וָעָ֔ם‎</w>
      <w>‏מְדִינָ֤ה‎</w>
      <w>‏וּמְדִינָה֙‎</w>
      <w>‏כִּכְתָבָ֔הּ‎</w>
      <w>‏וְעַ֥ם‎</w>
      <w>‏וָעָ֖ם‎</w>
      <w>‏כִּלְשׁוֹנ֑וֹ‎</w>
      <w>‏בְּשֵׁ֨ם‎</w>
      <w>‏הַמֶּ֤לֶךְ‎</w>
      <w>‏אֲחַשְׁוֵרֹשׁ֙‎</w>
      <w>‏נִכְתָּ֔ב‎</w>
      <w>‏וְנֶחְתָּ֖ם‎</w>
      <w>‏בְּטַבַּ֥עַת‎</w>
      <w>‏הַמֶּֽלֶךְ׃‎</w>
    </v>
    <v n="13" h="‏יג‎">
      <w>‏וְנִשְׁל֨וֹחַ‎</w>
      <w>‏סְפָרִ֜ים‎</w>
      <w>‏בְּיַ֣ד‎</w>
      <w>‏הָֽרָצִים֮‎</w>
      <w>‏אֶל־כָּל־מְדִינ֣וֹת‎</w>
      <w>‏הַמֶּלֶךְ֒‎</w>
      <w>‏לְהַשְׁמִ֡יד‎</w>
      <w>‏לַֽהֲרֹ֣ג‎</w>
      <w>‏וּלְאַבֵּ֣ד‎</w>
      <w>‏אֶת־כָּל־הַ֠יְּהוּדִים‎</w>
      <w>‏מִנַּ֨עַר‎</w>
      <w>‏וְעַד־זָקֵ֜ן‎</w>
      <w>‏טַ֤ף‎</w>
      <w>‏וְנָשִׁים֙‎</w>
      <w>‏בְּי֣וֹם‎</w>
      <w>‏אֶחָ֔ד‎</w>
      <w>‏בִּשְׁלוֹשָׁ֥ה‎</w>
      <w>‏עָשָׂ֛ר‎</w>
      <w>‏לְחֹ֥דֶשׁ‎</w>
      <w>‏שְׁנֵים־עָשָׂ֖ר‎</w>
      <w>‏הוּא־חֹ֣דֶשׁ‎</w>
      <w>‏אֲדָ֑ר‎</w>
      <w>‏וּשְׁלָלָ֖ם‎</w>
      <w>‏לָבֽוֹז׃‎</w>
    </v>
    <v n="14" h="‏יד‎">
      <w>‏פַּתְשֶׁ֣גֶן‎</w>
      <w>‏הַכְּתָ֗ב‎</w>
      <w>‏לְהִנָּ֤תֵֽן‎</w>
      <w>‏דָּת֙‎</w>
      <w>‏בְּכָל־מְדִינָ֣ה‎</w>
      <w>‏וּמְדִינָ֔ה‎</w>
      <w>‏גָּל֖וּי‎</w>
      <w>‏לְכָל־הָֽעַמִּ֑ים‎</w>
      <w>‏לִֽהְי֥וֹת‎</w>
      <w>‏עֲתִדִ֖ים‎</w>
      <w>‏לַיּ֥וֹם‎</w>
      <w>‏הַזֶּֽה׃‎</w>
    </v>
    <v n="15" h="‏טו‎">
      <w>‏הָֽרָצִ֞ים‎</w>
      <w>‏יָֽצְא֤וּ‎</w>
      <w>‏דְחוּפִים֙‎</w>
      <w>‏בִּדְבַ֣ר‎</w>
      <w>‏הַמֶּ֔לֶךְ‎</w>
      <w>‏וְהַדָּ֥ת‎</w>
      <w>‏נִתְּנָ֖ה‎</w>
      <w>‏בְּשׁוּשַׁ֣ן‎</w>
      <w>‏הַבִּירָ֑ה‎</w>
      <w>‏וְהַמֶּ֤לֶךְ‎</w>
      <w>‏וְהָמָן֙‎</w>
      <w>‏יָֽשְׁב֣וּ‎</w>
      <w>‏לִשְׁתּ֔וֹת‎</w>
      <w>‏וְהָעִ֥יר‎</w>
      <w>‏שׁוּשָׁ֖ן‎</w>
      <w>‏נָבֽוֹכָה׃‎</w>
    <samekh/>
    </v>
  </c>
  <c n="4">
    <v n="1" h="‏א‎">
      <w>‏וּמָרְדֳּכַ֗י‎</w>
      <w>‏יָדַע֙‎</w>
      <w>‏אֶת־כָּל־אֲשֶׁ֣ר‎</w>
      <w>‏נַֽעֲשָׂ֔ה‎</w>
      <w>‏וַיִּקְרַ֤ע‎</w>
      <w>‏מָרְדֳּכַי֙‎</w>
      <w>‏אֶת־בְּגָדָ֔יו‎</w>
      <w>‏וַיִּלְבַּ֥שׁ‎</w>
      <w>‏שַׂ֖ק‎</w>
      <w>‏וָאֵ֑פֶר‎</w>
      <w>‏וַיֵּצֵא֙‎</w>
      <w>‏בְּת֣וֹךְ‎</w>
      <w>‏הָעִ֔יר‎</w>
      <w>‏וַיִּזְעַ֛ק‎</w>
      <w>‏זְעָקָ֥ה‎</w>
      <w>‏גְדוֹלָ֖ה‎</w>
      <w>‏וּמָרָֽה׃‎</w>
    </v>
    <v n="2" h="‏ב‎">
      <w>‏וַיָּב֕וֹא‎</w>
      <w>‏עַ֖ד‎</w>
      <w>‏לִפְנֵ֣י‎</w>
      <w>‏שַֽׁעַר־הַמֶּ֑לֶךְ‎</w>
      <w>‏כִּ֣י‎</w>
      <w>‏אֵ֥ין‎</w>
      <w>‏לָב֛וֹא‎</w>
      <w>‏אֶל־שַׁ֥עַר‎</w>
      <w>‏הַמֶּ֖לֶךְ‎</w>
      <w>‏בִּלְב֥וּשׁ‎</w>
      <w>‏שָֽׂק׃‎</w>
    </v>
    <v n="3" h="‏ג‎">
      <w>‏וּבְכָל־מְדִינָ֣ה‎</w>
      <w>‏וּמְדִינָ֗ה‎</w>
      <w>‏מְקוֹם֙‎</w>
      <w>‏אֲשֶׁ֨ר‎</w>
      <w>‏דְּבַר־הַמֶּ֤לֶךְ‎</w>
      <w>‏וְדָתוֹ֙‎</w>
      <w>‏מַגִּ֔יעַ‎</w>
      <w>‏אֵ֤בֶל‎</w>
      <w>‏גָּדוֹל֙‎</w>
      <w>‏לַיְּהוּדִ֔ים‎</w>
      <w>‏וְצ֥וֹם‎</w>
      <w>‏וּבְכִ֖י‎</w>
      <w>‏וּמִסְפֵּ֑ד‎</w>
      <w>‏שַׂ֣ק‎</w>
      <w>‏וָאֵ֔פֶר‎</w>
      <w>‏יֻצַּ֖ע‎</w>
      <w>‏לָֽרַבִּֽים׃‎</w>
    </v>
    <v n="4" h="‏ד‎">
      <w>‏ותבואינה‎</w>
      <w>‏(וַ֠תָּבוֹאנָה)‎</w>
      <w>‏נַֽעֲר֨וֹת‎</w>
      <w>‏אֶסְתֵּ֤ר‎</w>
      <w>‏וְסָֽרִיסֶ֨יהָ֙‎</w>
      <w>‏וַיַּגִּ֣ידוּ‎</w>
      <w>‏לָ֔הּ‎</w>
      <w>‏וַתִּתְחַלְחַ֥ל‎</w>
      <w>‏הַמַּלְכָּ֖ה‎</w>
      <w>‏מְאֹ֑ד‎</w>
      <w>‏וַתִּשְׁלַ֨ח‎</w>
      <w>‏בְּגָדִ֜ים‎</w>
      <w>‏לְהַלְבִּ֣ישׁ‎</w>
      <w>‏אֶֽת־מָרְדֳּכַ֗י‎</w>
      <w>‏וּלְהָסִ֥יר‎</w>
      <w>‏שַׂקּ֛וֹ‎</w>
      <w>‏מֵֽעָלָ֖יו‎</w>
      <w>‏וְלֹ֥א‎</w>
      <w>‏קִבֵּֽל׃‎</w>
    </v>
    <v n="5" h="‏ה‎">
      <w>‏וַתִּקְרָא֩‎</w>
      <w>‏אֶסְתֵּ֨ר‎</w>
      <w>‏לַֽהֲתָ֜ךְ‎</w>
      <w>‏מִסָּֽרִיסֵ֤י‎</w>
      <w>‏הַמֶּ֨לֶךְ֙‎</w>
      <w>‏אֲשֶׁ֣ר‎</w>
      <w>‏הֶֽעֱמִ֣יד‎</w>
      <w>‏לְפָנֶ֔יהָ‎</w>
      <w>‏וַתְּצַוֵּ֖הוּ‎</w>
      <w>‏עַֽל־מָרְדֳּכָ֑י‎</w>
      <w>‏לָדַ֥עַת‎</w>
      <w>‏מַה־זֶּ֖ה‎</w>
      <w>‏וְעַל־מַה־זֶּֽה׃‎</w>
    </v>
    <v n="6" h="‏ו‎">
      <w>‏וַיֵּצֵ֥א‎</w>
      <w>‏הֲתָ֖ךְ‎</w>
      <w>‏אֶֽל־מָרְדֳּכָ֑י‎</w>
      <w>‏אֶל־רְח֣וֹב‎</w>
      <w>‏הָעִ֔יר‎</w>
      <w>‏אֲשֶׁ֖ר‎</w>
      <w>‏לִפְנֵ֥י‎</w>
      <w>‏שַֽׁעַר־הַמֶּֽלֶךְ׃‎</w>
    </v>
    <v n="7" h="‏ז‎">
      <w>‏וַיַּגֶּד־ל֣וֹ‎</w>
      <w>‏מָרְדֳּכַ֔י‎</w>
      <w>‏אֵ֖ת‎</w>
      <w>‏כָּל־אֲשֶׁ֣ר‎</w>
      <w>‏קָרָ֑הוּ‎</w>
      <w>‏וְאֵ֣ת ׀‎</w>
      <w>‏פָּֽרָשַׁ֣ת‎</w>
      <w>‏הַכֶּ֗סֶף‎</w>
      <w>‏אֲשֶׁ֨ר‎</w>
      <w>‏אָמַ֤ר‎</w>
      <w>‏הָמָן֙‎</w>
      <w>‏לִ֠שְׁקוֹל‎</w>
      <w>‏עַל־גִּנְזֵ֥י‎</w>
      <w>‏הַמֶּ֛לֶךְ‎</w>
      <w>‏ביהודיים‎</w>
      <w>‏(בַּיְּהוּדִ֖ים)‎</w>
      <w>‏לְאַבְּדָֽם׃‎</w>
    </v>
    <v n="8" h="‏ח‎">
      <w>‏וְאֶת־פַּתְשֶׁ֣גֶן‎</w>
      <w>‏כְּתָֽב־הַ֠דָּת‎</w>
      <w>‏אֲשֶׁר־נִתַּ֨ן‎</w>
      <w>‏בְּשׁוּשָׁ֤ן‎</w>
      <w>‏לְהַשְׁמִידָם֙‎</w>
      <w>‏נָ֣תַן‎</w>
      <w>‏ל֔וֹ‎</w>
      <w>‏לְהַרְא֥וֹת‎</w>
      <w>‏אֶת־אֶסְתֵּ֖ר‎</w>
      <w>‏וּלְהַגִּ֣יד‎</w>
      <w>‏לָ֑הּ‎</w>
      <w>‏וּלְצַוּ֣וֹת‎</w>
      <w>‏עָלֶ֗יהָ‎</w>
      <w>‏לָב֨וֹא‎</w>
      <w>‏אֶל־הַמֶּ֧לֶךְ‎</w>
      <w>‏לְהִֽתְחַנֶּן־ל֛וֹ‎</w>
      <w>‏וּלְבַקֵּ֥שׁ‎</w>
      <w>‏מִלְּפָנָ֖יו‎</w>
      <w>‏עַל־עַמָּֽהּ׃‎</w>
    </v>
    <v n="9" h="‏ט‎">
      <w>‏וַיָּב֖וֹא‎</w>
      <w>‏הֲתָ֑ךְ‎</w>
      <w>‏וַיַּגֵּ֣ד‎</w>
      <w>‏לְאֶסְתֵּ֔ר‎</w>
      <w>‏אֵ֖ת‎</w>
      <w>‏דִּבְרֵ֥י‎</w>
      <w>‏מָרְדֳּכָֽי׃‎</w>
    </v>
    <v n="10" h="‏י‎">
      <w>‏וַתֹּ֤אמֶר‎</w>
      <w>‏אֶסְתֵּר֙‎</w>
      <w>‏לַֽהֲתָ֔ךְ‎</w>
      <w>‏וַתְּצַוֵּ֖הוּ‎</w>
      <w>‏אֶֽל־מָרְדֳּכָֽי׃‎</w>
    </v>
    <v n="11" h="‏יא‎">
      <w>‏כָּל־עַבְדֵ֣י‎</w>
      <w>‏הַמֶּ֡לֶךְ‎</w>
      <w>‏וְעַם־מְדִינ֨וֹת‎</w>
      <w>‏הַמֶּ֜לֶךְ‎</w>
      <w>‏יֹֽדְעִ֗ים‎</w>
      <w>‏אֲשֶׁ֣ר‎</w>
      <w>‏כָּל־אִ֣ישׁ‎</w>
      <w>‏וְאִשָּׁ֡ה‎</w>
      <w>‏אֲשֶׁ֣ר‎</w>
      <w>‏יָבֽוֹא־אֶל־הַמֶּלֶךְ֩‎</w>
      <w>‏אֶל־הֶֽחָצֵ֨ר‎</w>
      <w>‏הַפְּנִימִ֜ית‎</w>
      <w>‏אֲשֶׁ֣ר‎</w>
      <w>‏לֹֽא־יִקָּרֵ֗א‎</w>
      <w>‏אַחַ֤ת‎</w>
      <w>‏דָּתוֹ֙‎</w>
      <w>‏לְהָמִ֔ית‎</w>
      <w>‏לְ֠בַד‎</w>
      <w>‏מֵֽאֲשֶׁ֨ר‎</w>
      <w>‏יֽוֹשִׁיט־ל֥וֹ‎</w>
      <w>‏הַמֶּ֛לֶךְ‎</w>
      <w>‏אֶת־שַׁרְבִ֥יט‎</w>
      <w>‏הַזָּהָ֖ב‎</w>
      <w>‏וְחָיָ֑ה‎</w>
      <w>‏וַֽאֲנִ֗י‎</w>
      <w>‏לֹ֤א‎</w>
      <w>‏נִקְרֵ֨אתִי֙‎</w>
      <w>‏לָב֣וֹא‎</w>
      <w>‏אֶל־הַמֶּ֔לֶךְ‎</w>
      <w>‏זֶ֖ה‎</w>
      <w>‏שְׁלוֹשִׁ֥ים‎</w>
      <w>‏יֽוֹם׃‎</w>
    </v>
    <v n="12" h="‏יב‎">
      <w>‏וַיַּגִּ֣ידוּ‎</w>
      <w>‏לְמָרְדֳּכָ֔י‎</w>
      <w>‏אֵ֖ת‎</w>
      <w>‏דִּבְרֵ֥י‎</w>
      <w>‏אֶסְתֵּֽר׃‎</w>
    </v>
    <v n="13" h="‏יג‎">
      <w>‏וַיֹּ֥אמֶר‎</w>
      <w>‏מָרְדֳּכַ֖י‎</w>
      <w>‏לְהָשִׁ֣יב‎</w>
      <w>‏אֶל־אֶסְתֵּ֑ר‎</w>
      <w>‏אַל־תְּדַמִּ֣י‎</w>
      <w>‏בְנַפְשֵׁ֔ךְ‎</w>
      <w>‏לְהִמָּלֵ֥ט‎</w>
      <w>‏בֵּית־הַמֶּ֖לֶךְ‎</w>
      <w>‏מִכָּל־הַיְּהוּדִֽים׃‎</w>
    </v>
    <v n="14" h="‏יד‎">
      <w>‏כִּ֣י‎</w>
      <w>‏אִם־הַֽחֲרֵ֣שׁ‎</w>
      <w>‏תַּֽחֲרִישִׁי֮‎</w>
      <w>‏בָּעֵ֣ת‎</w>
      <w>‏הַזֹּאת֒‎</w>
      <w>‏רֶ֣וַח‎</w>
      <w>‏וְהַצָּלָ֞ה‎</w>
      <w>‏יַֽעֲמ֤וֹד‎</w>
      <w>‏לַיְּהוּדִים֙‎</w>
      <w>‏מִמָּק֣וֹם‎</w>
      <w>‏אַחֵ֔ר‎</w>
      <w>‏וְאַ֥תְּ‎</w>
      <w>‏וּבֵית־אָבִ֖יךְ‎</w>
      <w>‏תֹּאבֵ֑דוּ‎</w>
      <w>‏וּמִ֣י‎</w>
      <w>‏יוֹדֵ֔עַ‎</w>
      <w>‏אִם־לְעֵ֣ת‎</w>
      <w>‏כָּזֹ֔את‎</w>
      <w>‏הִגַּ֖עַתְּ‎</w>
      <w>‏לַמַּלְכֽוּת׃‎</w>
    </v>
    <v n="15" h="‏טו‎">
      <w>‏וַתֹּ֥אמֶר‎</w>
      <w>‏אֶסְתֵּ֖ר‎</w>
      <w>‏לְהָשִׁ֥יב‎</w>
      <w>‏אֶֽל־מָרְדֳּכָֽי׃‎</w>
    </v>
    <v n="16" h="‏טז‎">
      <w>‏לֵךְ֩‎</w>
      <w>‏כְּנ֨וֹס‎</w>
      <w>‏אֶת־כָּל־הַיְּהוּדִ֜ים‎</w>
      <w>‏הַֽנִּמְצְאִ֣ים‎</w>
      <w>‏בְּשׁוּשָׁ֗ן‎</w>
      <w>‏וְצ֣וּמוּ‎</w>
      <w>‏עָ֠לַי‎</w>
      <w>‏וְאַל־תֹּֽאכְל֨וּ‎</w>
      <w>‏וְאַל־תִּשְׁתּ֜וּ‎</w>
      <w>‏שְׁלֹ֤שֶׁת‎</w>
      <w>‏יָמִים֙‎</w>
      <w>‏לַ֣יְלָה‎</w>
      <w>‏וָי֔וֹם‎</w>
      <w>‏גַּם־אֲנִ֥י‎</w>
      <w>‏וְנַֽעֲרֹתַ֖י‎</w>
      <w>‏אָצ֣וּם‎</w>
      <w>‏כֵּ֑ן‎</w>
      <w>‏וּבְכֵ֞ן‎</w>
      <w>‏אָב֤וֹא‎</w>
      <w>‏אֶל־הַמֶּ֨לֶךְ֙‎</w>
      <w>‏אֲשֶׁ֣ר‎</w>
      <w>‏לֹֽא־כַדָּ֔ת‎</w>
      <w>‏וְכַֽאֲשֶׁ֥ר‎</w>
      <w>‏אָבַ֖דְתִּי‎</w>
      <w>‏אָבָֽדְתִּי׃‎</w>
    </v>
    <v n="17" h="‏יז‎">
      <w>‏וַֽיַּעֲבֹ֖ר‎</w>
      <w>‏מָרְדֳּכָ֑י‎</w>
      <w>‏וַיַּ֕עַשׂ‎</w>
      <w>‏כְּכֹ֛ל‎</w>
      <w>‏אֲשֶׁר־צִוְּתָ֥ה‎</w>
      <w>‏עָלָ֖יו‎</w>
      <w>‏אֶסְתֵּֽר׃‎</w>
    </v>
  </c>
  <c n="5">
    <v n="1" h="‏א‎">
      <w>‏וַיְהִ֣י ׀‎</w>
      <w>‏בַּיּ֣וֹם‎</w>
      <w>‏הַשְּׁלִישִׁ֗י‎</w>
      <w>‏וַתִּלְבַּ֤שׁ‎</w>
      <w>‏אֶסְתֵּר֙‎</w>
      <w>‏מַלְכ֔וּת‎</w>
      <w>‏וַֽתַּעֲמֹ֞ד‎</w>
      <w>‏בַּֽחֲצַ֤ר‎</w>
      <w>‏בֵּית־הַמֶּ֨לֶךְ֙‎</w>
      <w>‏הַפְּנִימִ֔ית‎</w>
      <w>‏נֹ֖כַח‎</w>
      <w>‏בֵּ֣ית‎</w>
      <w>‏הַמֶּ֑לֶךְ‎</w>
      <w>‏וְ֠הַמֶּלֶךְ‎</w>
      <w>‏יוֹשֵׁ֞ב‎</w>
      <w>‏עַל־כִּסֵּ֤א‎</w>
      <w>‏מַלְכוּתוֹ֙‎</w>
      <w>‏בְּבֵ֣ית‎</w>
      <w>‏הַמַּלְכ֔וּת‎</w>
      <w>‏נֹ֖כַח‎</w>
      <w>‏פֶּ֥תַח‎</w>
      <w>‏הַבָּֽיִת׃‎</w>
    </v>
    <v n="2" h="‏ב‎">
      <w>‏וַיְהִי֩‎</w>
      <w>‏כִרְא֨וֹת‎</w>
      <w>‏הַמֶּ֜לֶךְ‎</w>
      <w>‏אֶת־אֶסְתֵּ֣ר‎</w>
      <w>‏הַמַּלְכָּ֗ה‎</w>
      <w>‏עֹמֶ֨דֶת֙‎</w>
      <w>‏בֶּֽחָצֵ֔ר‎</w>
      <w>‏נָֽשְׂאָ֥ה‎</w>
      <w>‏חֵ֖ן‎</w>
      <w>‏בְּעֵינָ֑יו‎</w>
      <w>‏וַיּ֨וֹשֶׁט‎</w>
      <w>‏הַמֶּ֜לֶךְ‎</w>
      <w>‏לְאֶסְתֵּ֗ר‎</w>
      <w>‏אֶת־שַׁרְבִ֤יט‎</w>
      <w>‏הַזָּהָב֙‎</w>
      <w>‏אֲשֶׁ֣ר‎</w>
      <w>‏בְּיָד֔וֹ‎</w>
      <w>‏וַתִּקְרַ֣ב‎</w>
      <w>‏אֶסְתֵּ֔ר‎</w>
      <w>‏וַתִּגַּ֖ע‎</w>
      <w>‏בְּרֹ֥אשׁ‎</w>
      <w>‏הַשַּׁרְבִֽיט׃‎</w>
    </v>
    <v n="3" h="‏ג‎">
      <w>‏וַיֹּ֤אמֶר‎</w>
      <w>‏לָהּ֙‎</w>
      <w>‏הַמֶּ֔לֶךְ‎</w>
      <w>‏מַה־לָּ֖ךְ‎</w>
      <w>‏אֶסְתֵּ֣ר‎</w>
      <w>‏הַמַּלְכָּ֑ה‎</w>
      <w>‏וּמַה־בַּקָּֽשָׁתֵ֛ךְ‎</w>
      <w>‏עַד־חֲצִ֥י‎</w>
      <w>‏הַמַּלְכ֖וּת‎</w>
      <w>‏וְיִנָּ֥תֵֽן‎</w>
      <w>‏לָֽךְ׃‎</w>
    </v>
    <v n="4" h="‏ד‎">
      <w>‏וַתֹּ֣אמֶר‎</w>
      <w>‏אֶסְתֵּ֔ר‎</w>
      <w>‏אִם־עַל־הַמֶּ֖לֶךְ‎</w>
      <w>‏ט֑וֹב‎</w>
      <w>‏יָב֨וֹא‎</w>
      <w>‏הַמֶּ֤לֶךְ‎</w>
      <w>‏וְהָמָן֙‎</w>
      <w>‏הַיּ֔וֹם‎</w>
      <w>‏אֶל־הַמִּשְׁתֶּ֖ה‎</w>
      <w>‏אֲשֶׁר־עָשִׂ֥יתִי‎</w>
      <w>‏לֽוֹ׃‎</w>
    </v>
    <v n="5" h="‏ה‎">
      <w>‏וַיֹּ֣אמֶר‎</w>
      <w>‏הַמֶּ֔לֶךְ‎</w>
      <w>‏מַֽהֲרוּ֙‎</w>
      <w>‏אֶת־הָמָ֔ן‎</w>
      <w>‏לַֽעֲשׂ֖וֹת‎</w>
      <w>‏אֶת־דְּבַ֣ר‎</w>
      <w>‏אֶסְתֵּ֑ר‎</w>
      <w>‏וַיָּבֹ֤א‎</w>
      <w>‏הַמֶּ֨לֶךְ֙‎</w>
      <w>‏וְהָמָ֔ן‎</w>
      <w>‏אֶל־הַמִּשְׁתֶּ֖ה‎</w>
      <w>‏אֲשֶׁר־עָֽשְׂתָ֥ה‎</w>
      <w>‏אֶסְתֵּֽר׃‎</w>
    </v>
    <v n="6" h="‏ו‎">
      <w>‏וַיֹּ֨אמֶר‎</w>
      <w>‏הַמֶּ֤לֶךְ‎</w>
      <w>‏לְאֶסְתֵּר֙‎</w>
      <w>‏בְּמִשְׁתֵּ֣ה‎</w>
      <w>‏הַיַּ֔יִן‎</w>
      <w>‏מַה־שְּׁאֵֽלָתֵ֖ךְ‎</w>
      <w>‏וְיִנָּ֣תֵֽן‎</w>
      <w>‏לָ֑ךְ‎</w>
      <w>‏וּמַה־בַּקָּֽשָׁתֵ֛ךְ‎</w>
      <w>‏עַד־חֲצִ֥י‎</w>
      <w>‏הַמַּלְכ֖וּת‎</w>
      <w>‏וְתֵעָֽשׂ׃‎</w>
    </v>
    <v n="7" h="‏ז‎">
      <w>‏וַתַּ֥עַן‎</w>
      <w>‏אֶסְתֵּ֖ר‎</w>
      <w>‏וַתֹּאמַ֑ר‎</w>
      <w>‏שְׁאֵֽלָתִ֖י‎</w>
      <w>‏וּבַקָּֽשָׁתִֽי׃‎</w>
    </v>
    <v n="8" h="‏ח‎">
      <w>‏אִם־מָצָ֨אתִי‎</w>
      <w>‏חֵ֜ן‎</w>
      <w>‏בְּעֵינֵ֣י‎</w>
      <w>‏הַמֶּ֗לֶךְ‎</w>
      <w>‏וְאִם־עַל־הַמֶּ֨לֶךְ֙‎</w>
      <w>‏ט֔וֹב‎</w>
      <w>‏לָתֵת֙‎</w>
      <w>‏אֶת־שְׁאֵ֣לָתִ֔י‎</w>
      <w>‏וְלַֽעֲשׂ֖וֹת‎</w>
      <w>‏אֶת־בַּקָּֽשָׁתִ֑י‎</w>
      <w>‏יָב֧וֹא‎</w>
      <w>‏הַמֶּ֣לֶךְ‎</w>
      <w>‏וְהָמָ֗ן‎</w>
      <w>‏אֶל־הַמִּשְׁתֶּה֙‎</w>
      <w>‏אֲשֶׁ֣ר‎</w>
      <w>‏אֶֽעֱשֶׂ֣ה‎</w>
      <w>‏לָהֶ֔ם‎</w>
      <w>‏וּמָחָ֥ר‎</w>
      <w>‏אֶֽעֱשֶׂ֖ה‎</w>
      <w>‏כִּדְבַ֥ר‎</w>
      <w>‏הַמֶּֽלֶךְ׃‎</w>
    </v>
    <v n="9" h="‏ט‎">
      <w>‏וַיֵּצֵ֤א‎</w>
      <w>‏הָמָן֙‎</w>
      <w>‏בַּיּ֣וֹם‎</w>
      <w>‏הַה֔וּא‎</w>
      <w>‏שָׂמֵ֖חַ‎</w>
      <w>‏וְט֣וֹב‎</w>
      <w>‏לֵ֑ב‎</w>
      <w>‏וְכִרְאוֹת֩‎</w>
      <w>‏הָמָ֨ן‎</w>
      <w>‏אֶֽת־מָרְדֳּכַ֜י‎</w>
      <w>‏בְּשַׁ֣עַר‎</w>
      <w>‏הַמֶּ֗לֶךְ‎</w>
      <w>‏וְלֹא־קָם֙‎</w>
      <w>‏וְלֹא־זָ֣ע‎</w>
      <w>‏מִמֶּ֔נּוּ‎</w>
      <w>‏וַיִּמָּלֵ֥א‎</w>
      <w>‏הָמָ֛ן‎</w>
      <w>‏עַֽל־מָרְדֳּכַ֖י‎</w>
      <w>‏חֵמָֽה׃‎</w>
    </v>
    <v n="10" h="‏י‎">
      <w>‏וַיִּתְאַפַּ֣ק‎</w>
      <w>‏הָמָ֔ן‎</w>
      <w>‏וַיָּב֖וֹא‎</w>
      <w>‏אֶל־בֵּית֑וֹ‎</w>
      <w>‏וַיִּשְׁלַ֛ח‎</w>
      <w>‏וַיָּבֵ֥א‎</w>
      <w>‏אֶת־אֹֽהֲבָ֖יו‎</w>
      <w>‏וְאֶת־זֶ֥רֶשׁ‎</w>
      <w>‏אִשְׁתּֽוֹ׃‎</w>
    </v>
    <v n="11" h="‏יא‎">
      <w>‏וַיְסַפֵּ֨ר‎</w>
      <w>‏לָהֶ֥ם‎</w>
      <w>‏הָמָ֛ן‎</w>
      <w>‏אֶת־כְּב֥וֹד‎</w>
      <w>‏עָשְׁר֖וֹ‎</w>
      <w>‏וְרֹ֣ב‎</w>
      <w>‏בָּנָ֑יו‎</w>
      <w>‏וְאֵת֩‎</w>
      <w>‏כָּל־אֲשֶׁ֨ר‎</w>
      <w>‏גִּדְּל֤וֹ‎</w>
      <w>‏הַמֶּ֨לֶךְ֙‎</w>
      <w>‏וְאֵ֣ת‎</w>
      <w>‏אֲשֶׁ֣ר‎</w>
      <w>‏נִשְּׂא֔וֹ‎</w>
      <w>‏עַל־הַשָּׂרִ֖ים‎</w>
      <w>‏וְעַבְדֵ֥י‎</w>
      <w>‏הַמֶּֽלֶךְ׃‎</w>
    </v>
    <v n="12" h="‏יב‎">
      <w>‏וַיֹּאמֶר֮‎</w>
      <w>‏הָמָן֒‎</w>
      <w>‏אַ֣ף‎</w>
      <w>‏לֹֽא־הֵבִיאָה֩‎</w>
      <w>‏אֶסְתֵּ֨ר‎</w>
      <w>‏הַמַּלְכָּ֧ה‎</w>
      <w>‏עִם־הַמֶּ֛לֶךְ‎</w>
      <w>‏אֶל־הַמִּשְׁתֶּ֥ה‎</w>
      <w>‏אֲשֶׁר־עָשָׂ֖תָה‎</w>
      <w>‏כִּ֣י‎</w>
      <w>‏אִם־אוֹתִ֑י‎</w>
      <w>‏וְגַם־לְמָחָ֛ר‎</w>
      <w>‏אֲנִ֥י‎</w>
      <w>‏קָֽרוּא־לָ֖הּ‎</w>
      <w>‏עִם־הַמֶּֽלֶךְ׃‎</w>
    </v>
    <v n="13" h="‏יג‎">
      <w>‏וְכָל־זֶ֕ה‎</w>
      <w>‏אֵינֶ֥נּוּ‎</w>
      <w>‏שֹׁוֶ֖ה‎</w>
      <w>‏לִ֑י‎</w>
      <w>‏בְּכָל־עֵ֗ת‎</w>
      <w>‏אֲשֶׁ֨ר‎</w>
      <w>‏אֲנִ֤י‎</w>
      <w>‏רֹאֶה֙‎</w>
      <w>‏אֶת־מָרְדֳּכַ֣י‎</w>
      <w>‏הַיְּהוּדִ֔י‎</w>
      <w>‏יוֹשֵׁ֖ב‎</w>
      <w>‏בְּשַׁ֥עַר‎</w>
      <w>‏הַמֶּֽלֶךְ׃‎</w>
    </v>
    <v n="14" h="‏יד‎">
      <w>‏וַתֹּ֣אמֶר‎</w>
      <w>‏לוֹ֩‎</w>
      <w>‏זֶ֨רֶשׁ‎</w>
      <w>‏אִשְׁתּ֜וֹ‎</w>
      <w>‏וְכָל־אֹֽהֲבָ֗יו‎</w>
      <w>‏יַֽעֲשׂוּ־עֵץ֮‎</w>
      <w>‏גָּבֹ֣הַּ‎</w>
      <w>‏חֲמִשִּׁ֣ים‎</w>
      <w>‏אַמָּה֒‎</w>
      <w>‏וּבַבֹּ֣קֶר ׀‎</w>
      <w>‏אֱמֹ֣ר‎</w>
      <w>‏לַמֶּ֗לֶךְ‎</w>
      <w>‏וְיִתְל֤וּ‎</w>
      <w>‏אֶֽת־מָרְדֳּכַי֙‎</w>
      <w>‏עָלָ֔יו‎</w>
      <w>‏וּבֹֽא־עִם־הַמֶּ֥לֶךְ‎</w>
      <w>‏אֶל־הַמִּשְׁתֶּ֖ה‎</w>
      <w>‏שָׂמֵ֑חַ‎</w>
      <w>‏וַיִּיטַ֧ב‎</w>
      <w>‏הַדָּבָ֛ר‎</w>
      <w>‏לִפְנֵ֥י‎</w>
      <w>‏הָמָ֖ן‎</w>
      <w>‏וַיַּ֥עַשׂ‎</w>
      <w>‏הָעֵֽץ׃‎</w>
    <samekh/>
    </v>
  </c>
  <c n="6">
    <v n="1" h="‏א‎">
      <w>‏בַּלַּ֣יְלָה‎</w>
      <w>‏הַה֔וּא‎</w>
      <w>‏נָֽדְדָ֖ה‎</w>
      <w>‏שְׁנַ֣ת‎</w>
      <w>‏הַמֶּ֑לֶךְ‎</w>
      <w>‏וַיֹּ֗אמֶר‎</w>
      <w>‏לְהָבִ֞יא‎</w>
      <w>‏אֶת־סֵ֤פֶר‎</w>
      <w>‏הַזִּכְרֹנוֹת֙‎</w>
      <w>‏דִּבְרֵ֣י‎</w>
      <w>‏הַיָּמִ֔ים‎</w>
      <w>‏וַיִּֽהְי֥וּ‎</w>
      <w>‏נִקְרָאִ֖ים‎</w>
      <w>‏לִפְנֵ֥י‎</w>
      <w>‏הַמֶּֽלֶךְ׃‎</w>
    </v>
    <v n="2" h="‏ב‎">
      <w>‏וַיִּמָּצֵ֣א‎</w>
      <w>‏כָת֗וּב‎</w>
      <w>‏אֲשֶׁר֩‎</w>
      <w>‏הִגִּ֨יד‎</w>
      <w>‏מָרְדֳּכַ֜י‎</w>
      <w>‏עַל־בִּגְתָ֣נָא‎</w>
      <w>‏וָתֶ֗רֶשׁ‎</w>
      <w>‏שְׁנֵי֙‎</w>
      <w>‏סָֽרִיסֵ֣י‎</w>
      <w>‏הַמֶּ֔לֶךְ‎</w>
      <w>‏מִשֹּֽׁמְרֵ֖י‎</w>
      <w>‏הַסַּ֑ף‎</w>
      <w>‏אֲשֶׁ֤ר‎</w>
      <w>‏בִּקְשׁוּ֙‎</w>
      <w>‏לִשְׁלֹ֣חַ‎</w>
      <w>‏יָ֔ד‎</w>
      <w>‏בַּמֶּ֖לֶךְ‎</w>
      <w>‏אֲחַשְׁוֵרֽוֹשׁ׃‎</w>
    </v>
    <v n="3" h="‏ג‎">
      <w>‏וַיֹּ֣אמֶר‎</w>
      <w>‏הַמֶּ֔לֶךְ‎</w>
      <w>‏מַֽה־נַּעֲשָׂ֞ה‎</w>
      <w>‏יְקָ֧ר‎</w>
      <w>‏וּגְדוּלָּ֛ה‎</w>
      <w>‏לְמָרְדֳּכַ֖י‎</w>
      <w>‏עַל־זֶ֑ה‎</w>
      <w>‏וַיֹּ֨אמְר֜וּ‎</w>
      <w>‏נַֽעֲרֵ֤י‎</w>
      <w>‏הַמֶּ֨לֶךְ֙‎</w>
      <w>‏מְשָׁ֣רְתָ֔יו‎</w>
      <w>‏לֹֽא־נַעֲשָׂ֥ה‎</w>
      <w>‏עִמּ֖וֹ‎</w>
      <w>‏דָּבָֽר׃‎</w>
    </v>
    <v n="4" h="‏ד‎">
      <w>‏וַיֹּ֥אמֶר‎</w>
      <w>‏הַמֶּ֖לֶךְ‎</w>
      <w>‏מִ֣י‎</w>
      <w>‏בֶֽחָצֵ֑ר‎</w>
      <w>‏וְהָמָ֣ן‎</w>
      <w>‏בָּ֗א‎</w>
      <w>‏לַֽחֲצַ֤ר‎</w>
      <w>‏בֵּית־הַמֶּ֨לֶךְ֙‎</w>
      <w>‏הַחִ֣יצוֹנָ֔ה‎</w>
      <w>‏לֵאמֹ֣ר‎</w>
      <w>‏לַמֶּ֔לֶךְ‎</w>
      <w>‏לִתְלוֹת֙‎</w>
      <w>‏אֶֽת־מָרְדֳּכַ֔י‎</w>
      <w>‏עַל־הָעֵ֖ץ‎</w>
      <w>‏אֲשֶׁר־הֵכִ֥ין‎</w>
      <w>‏לֽוֹ׃‎</w>
    </v>
    <v n="5" h="‏ה‎">
      <w>‏וַיֹּ֨אמְר֜וּ‎</w>
      <w>‏נַֽעֲרֵ֤י‎</w>
      <w>‏הַמֶּ֨לֶךְ֙‎</w>
      <w>‏אֵלָ֔יו‎</w>
      <w>‏הִנֵּ֥ה‎</w>
      <w>‏הָמָ֖ן‎</w>
      <w>‏עֹמֵ֣ד‎</w>
      <w>‏בֶּֽחָצֵ֑ר‎</w>
      <w>‏וַיֹּ֥אמֶר‎</w>
      <w>‏הַמֶּ֖לֶךְ‎</w>
      <w>‏יָבֽוֹא׃‎</w>
    </v>
    <v n="6" h="‏ו‎">
      <w>‏וַיָּבוֹא֮‎</w>
      <w>‏הָמָן֒‎</w>
      <w>‏וַיֹּ֤אמֶר‎</w>
      <w>‏לוֹ֙‎</w>
      <w>‏הַמֶּ֔לֶךְ‎</w>
      <w>‏מַה־לַּֽעֲשׂ֕וֹת‎</w>
      <w>‏בָּאִ֕ישׁ‎</w>
      <w>‏אֲשֶׁ֥ר‎</w>
      <w>‏הַמֶּ֖לֶךְ‎</w>
      <w>‏חָפֵ֣ץ‎</w>
      <w>‏בִּֽיקָר֑וֹ‎</w>
      <w>‏וַיֹּ֤אמֶר‎</w>
      <w>‏הָמָן֙‎</w>
      <w>‏בְּלִבּ֔וֹ‎</w>
      <w>‏לְמִ֞י‎</w>
      <w>‏יַחְפֹּ֥ץ‎</w>
      <w>‏הַמֶּ֛לֶךְ‎</w>
      <w>‏לַֽעֲשׂ֥וֹת‎</w>
      <w>‏יְקָ֖ר‎</w>
      <w>‏יוֹתֵ֥ר‎</w>
      <w>‏מִמֶּֽנִּי׃‎</w>
    </v>
    <v n="7" h="‏ז‎">
      <w>‏וַיֹּ֥אמֶר‎</w>
      <w>‏הָמָ֖ן‎</w>
      <w>‏אֶל־הַמֶּ֑לֶךְ‎</w>
      <w>‏אִ֕ישׁ‎</w>
      <w>‏אֲשֶׁ֥ר‎</w>
      <w>‏הַמֶּ֖לֶךְ‎</w>
      <w>‏חָפֵ֥ץ‎</w>
      <w>‏בִּֽיקָרֽוֹ׃‎</w>
    </v>
    <v n="8" h="‏ח‎">
      <w>‏יָבִ֨יאוּ֙‎</w>
      <w>‏לְב֣וּשׁ‎</w>
      <w>‏מַלְכ֔וּת‎</w>
      <w>‏אֲשֶׁ֥ר‎</w>
      <w>‏לָֽבַשׁ־בּ֖וֹ‎</w>
      <w>‏הַמֶּ֑לֶךְ‎</w>
      <w>‏וְס֗וּס‎</w>
      <w>‏אֲשֶׁ֨ר‎</w>
      <w>‏רָכַ֤ב‎</w>
      <w>‏עָלָיו֙‎</w>
      <w>‏הַמֶּ֔לֶךְ‎</w>
      <w>‏וַֽאֲשֶׁ֥ר‎</w>
      <w>‏נִתַּ֛ן‎</w>
      <w>‏כֶּ֥תֶר‎</w>
      <w>‏מַלְכ֖וּת‎</w>
      <w>‏בְּרֹאשֽׁוֹ׃‎</w>
    </v>
    <v n="9" h="‏ט‎">
      <w>‏וְנָת֨וֹן‎</w>
      <w>‏הַלְּב֜וּשׁ‎</w>
      <w>‏וְהַסּ֗וּס‎</w>
      <w>‏עַל־יַד־אִ֞ישׁ‎</w>
      <w>‏מִשָּׂרֵ֤י‎</w>
      <w>‏הַמֶּ֨לֶךְ֙‎</w>
      <w>‏הַֽפַּרְתְּמִ֔ים‎</w>
      <w>‏וְהִלְבִּ֨ישׁוּ֙‎</w>
      <w>‏אֶת־הָאִ֔ישׁ‎</w>
      <w>‏אֲשֶׁ֥ר‎</w>
      <w>‏הַמֶּ֖לֶךְ‎</w>
      <w>‏חָפֵ֣ץ‎</w>
      <w>‏בִּֽיקָר֑וֹ‎</w>
      <w>‏וְהִרְכִּיבֻ֤הוּ‎</w>
      <w>‏עַל־הַסּוּס֙‎</w>
      <w>‏בִּרְח֣וֹב‎</w>
      <w>‏הָעִ֔יר‎</w>
      <w>‏וְקָֽרְא֣וּ‎</w>
      <w>‏לְפָנָ֔יו‎</w>
      <w>‏כָּ֚כָה‎</w>
      <w>‏יֵֽעָשֶׂ֣ה‎</w>
      <w>‏לָאִ֔ישׁ‎</w>
      <w>‏אֲשֶׁ֥ר‎</w>
      <w>‏הַמֶּ֖לֶךְ‎</w>
      <w>‏חָפֵ֥ץ‎</w>
      <w>‏בִּֽיקָרֽוֹ׃‎</w>
    </v>
    <v n="10" h="‏י‎">
      <w>‏וַיֹּ֨אמֶר‎</w>
      <w>‏הַמֶּ֜לֶךְ‎</w>
      <w>‏לְהָמָ֗ן‎</w>
      <w>‏מַ֠הֵר‎</w>
      <w>‏קַ֣ח‎</w>
      <w>‏אֶת־הַלְּב֤וּשׁ‎</w>
      <w>‏וְאֶת־הַסּוּס֙‎</w>
      <w>‏כַּֽאֲשֶׁ֣ר‎</w>
      <w>‏דִּבַּ֔רְתָּ‎</w>
      <w>‏וַֽעֲשֵׂה־כֵן֙‎</w>
      <w>‏לְמָרְדֳּכַ֣י‎</w>
      <w>‏הַיְּהוּדִ֔י‎</w>
      <w>‏הַיּוֹשֵׁ֖ב‎</w>
      <w>‏בְּשַׁ֣עַר‎</w>
      <w>‏הַמֶּ֑לֶךְ‎</w>
      <w>‏אַל־תַּפֵּ֣ל‎</w>
      <w>‏דָּבָ֔ר‎</w>
      <w>‏מִכֹּ֖ל‎</w>
      <w>‏אֲשֶׁ֥ר‎</w>
      <w>‏דִּבַּֽרְתָּ׃‎</w>
    </v>
    <v n="11" h="‏יא‎">
      <w>‏וַיִּקַּ֤ח‎</w>
      <w>‏הָמָן֙‎</w>
      <w>‏אֶת־הַלְּב֣וּשׁ‎</w>
      <w>‏וְאֶת־הַסּ֔וּס‎</w>
      <w>‏וַיַּלְבֵּ֖שׁ‎</w>
      <w>‏אֶֽת־מָרְדֳּכָ֑י‎</w>
      <w>‏וַיַּרְכִּיבֵ֨הוּ֙‎</w>
      <w>‏בִּרְח֣וֹב‎</w>
      <w>‏הָעִ֔יר‎</w>
      <w>‏וַיִּקְרָ֣א‎</w>
      <w>‏לְפָנָ֔יו‎</w>
      <w>‏כָּ֚כָה‎</w>
      <w>‏יֵֽעָשֶׂ֣ה‎</w>
      <w>‏לָאִ֔ישׁ‎</w>
      <w>‏אֲשֶׁ֥ר‎</w>
      <w>‏הַמֶּ֖לֶךְ‎</w>
      <w>‏חָפֵ֥ץ‎</w>
      <w>‏בִּֽיקָרֽוֹ׃‎</w>
    </v>
    <v n="12" h="‏יב‎">
      <w>‏וַיָּ֥שָׁב‎</w>
      <w>‏מָרְדֳּכַ֖י‎</w>
      <w>‏אֶל־שַׁ֣עַר‎</w>
      <w>‏הַמֶּ֑לֶךְ‎</w>
      <w>‏וְהָמָן֙‎</w>
      <w>‏נִדְחַ֣ף‎</w>
      <w>‏אֶל־בֵּית֔וֹ‎</w>
      <w>‏אָבֵ֖ל‎</w>
      <w>‏וַֽחֲפ֥וּי‎</w>
      <w>‏רֹֽאשׁ׃‎</w>
    </v>
    <v n="13" h="‏יג‎">
      <w>‏וַיְסַפֵּ֨ר‎</w>
      <w>‏הָמָ֜ן‎</w>
      <w>‏לְזֶ֤רֶשׁ‎</w>
      <w>‏אִשְׁתּוֹ֙‎</w>
      <w>‏וּלְכָל־אֹ֣הֲבָ֔יו‎</w>
      <w>‏אֵ֖ת‎</w>
      <w>‏כָּל־אֲשֶׁ֣ר‎</w>
      <w>‏קָרָ֑הוּ‎</w>
      <w>‏וַיֹּאמְרוּ֩‎</w>
      <w>‏ל֨וֹ‎</w>
      <w>‏חֲכָמָ֜יו‎</w>
      <w>‏וְזֶ֣רֶשׁ‎</w>
      <w>‏אִשְׁתּ֗וֹ‎</w>
      <w>‏אִ֣ם‎</w>
      <w>‏מִזֶּ֣רַע‎</w>
      <w>‏הַיְּהוּדִ֡ים‎</w>
      <w>‏מָרְדֳּכַ֞י‎</w>
      <w>‏אֲשֶׁר֩‎</w>
      <w>‏הַחִלּ֨וֹתָ‎</w>
      <w>‏לִנְפֹּ֤ל‎</w>
      <w>‏לְפָנָיו֙‎</w>
      <w>‏לֹֽא־תוּכַ֣ל‎</w>
      <w>‏ל֔וֹ‎</w>
      <w>‏כִּֽי־נָפ֥וֹל‎</w>
      <w>‏תִּפּ֖וֹל‎</w>
      <w>‏לְפָנָֽיו׃‎</w>
    </v>
    <v n="14" h="‏יד‎">
      <w>‏עוֹדָם֙‎</w>
      <w>‏מְדַבְּרִ֣ים‎</w>
      <w>‏עִמּ֔וֹ‎</w>
      <w>‏וְסָֽרִיסֵ֥י‎</w>
      <w>‏הַמֶּ֖לֶךְ‎</w>
      <w>‏הִגִּ֑יעוּ‎</w>
      <w>‏וַיַּבְהִ֨לוּ֙‎</w>
      <w>‏לְהָבִ֣יא‎</w>
      <w>‏אֶת־הָמָ֔ן‎</w>
      <w>‏אֶל־הַמִּשְׁתֶּ֖ה‎</w>
      <w>‏אֲשֶׁר־עָֽשְׂתָ֥ה‎</w>
      <w>‏אֶסְתֵּֽר׃‎</w>
    </v>
  </c>
  <c n="7">
    <v n="1" h="‏א‎">
      <w>‏וַיָּבֹ֤א‎</w>
      <w>‏הַמֶּ֨לֶךְ֙‎</w>
      <w>‏וְהָמָ֔ן‎</w>
      <w>‏לִשְׁתּ֖וֹת‎</w>
      <w>‏עִם־אֶסְתֵּ֥ר‎</w>
      <w>‏הַמַּלְכָּֽה׃‎</w>
    </v>
    <v n="2" h="‏ב‎">
      <w>‏וַיֹּאמֶר֩‎</w>
      <w>‏הַמֶּ֨לֶךְ‎</w>
      <w>‏לְאֶסְתֵּ֜ר‎</w>
      <w>‏גַּ֣ם‎</w>
      <w>‏בַּיּ֤וֹם‎</w>
      <w>‏הַשֵּׁנִי֙‎</w>
      <w>‏בְּמִשְׁתֵּ֣ה‎</w>
      <w>‏הַיַּ֔יִן‎</w>
      <w>‏מַה־שְּׁאֵֽלָתֵ֛ךְ‎</w>
      <w>‏אֶסְתֵּ֥ר‎</w>
      <w>‏הַמַּלְכָּ֖ה‎</w>
      <w>‏וְתִנָּ֣תֵֽן‎</w>
      <w>‏לָ֑ךְ‎</w>
      <w>‏וּמַה־בַּקָּֽשָׁתֵ֛ךְ‎</w>
      <w>‏עַד־חֲצִ֥י‎</w>
      <w>‏הַמַּלְכ֖וּת‎</w>
      <w>‏וְתֵעָֽשׂ׃‎</w>
    </v>
    <v n="3" h="‏ג‎">
      <w>‏וַתַּ֨עַן‎</w>
      <w>‏אֶסְתֵּ֤ר‎</w>
      <w>‏הַמַּלְכָּה֙‎</w>
      <w>‏וַתֹּאמַ֔ר‎</w>
      <w>‏אִם־מָצָ֨אתִי‎</w>
      <w>‏חֵ֤ן‎</w>
      <w>‏בְּעֵינֶ֨יךָ֙‎</w>
      <w>‏הַמֶּ֔לֶךְ‎</w>
      <w>‏וְאִם־עַל־הַמֶּ֖לֶךְ‎</w>
      <w>‏ט֑וֹב‎</w>
      <w>‏תִּנָּֽתֶן־לִ֤י‎</w>
      <w>‏נַפְשִׁי֙‎</w>
      <w>‏בִּשְׁאֵ֣לָתִ֔י‎</w>
      <w>‏וְעַמִּ֖י‎</w>
      <w>‏בְּבַקָּֽשָׁתִֽי׃‎</w>
    </v>
    <v n="4" h="‏ד‎">
      <w>‏כִּ֤י‎</w>
      <w>‏נִמְכַּ֨רְנוּ֙‎</w>
      <w>‏אֲנִ֣י‎</w>
      <w>‏וְעַמִּ֔י‎</w>
      <w>‏לְהַשְׁמִ֖יד‎</w>
      <w>‏לַֽהֲר֣וֹג‎</w>
      <w>‏וּלְאַבֵּ֑ד‎</w>
      <w>‏וְ֠אִלּוּ‎</w>
      <w>‏לַֽעֲבָדִ֨ים‎</w>
      <w>‏וְלִשְׁפָח֤וֹת‎</w>
      <w>‏נִמְכַּ֨רְנוּ֙‎</w>
      <w>‏הֶֽחֱרַ֔שְׁתִּי‎</w>
      <w>‏כִּ֣י‎</w>
      <w>‏אֵ֥ין‎</w>
      <w>‏הַצָּ֛ר‎</w>
      <w>‏שֹׁוֶ֖ה‎</w>
      <w>‏בְּנֵ֥זֶק‎</w>
      <w>‏הַמֶּֽלֶךְ׃‎</w>
    <samekh/>
    </v>
    <v n="5" h="‏ה‎">
      <w>‏וַיֹּ֨אמֶר֙‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֔וֹשׁ‎</w>
      <w>‏וַיֹּ֖אמֶר‎</w>
      <w>‏לְאֶסְתֵּ֣ר‎</w>
      <w>‏הַמַּלְכָּ֑ה‎</w>
      <w>‏מִ֣י‎</w>
      <w>‏ה֥וּא‎</w>
      <w>‏זֶה֙‎</w>
      <w>‏וְאֵֽי־זֶ֣ה‎</w>
      <w>‏ה֔וּא‎</w>
      <w>‏אֲשֶׁר־מְלָא֥וֹ‎</w>
      <w>‏לִבּ֖וֹ‎</w>
      <w>‏לַֽעֲשׂ֥וֹת‎</w>
      <w>‏כֵּֽן׃‎</w>
    </v>
    <v n="6" h="‏ו‎">
      <w>‏וַתֹּ֣אמֶר‎</w>
      <w>‏אֶסְתֵּ֔ר‎</w>
      <w>‏אִ֚ישׁ‎</w>
      <w>‏צַ֣ר‎</w>
      <w>‏וְאוֹיֵ֔ב‎</w>
      <w>‏הָמָ֥ן‎</w>
      <w>‏הָרָ֖ע‎</w>
      <w>‏הַזֶּ֑ה‎</w>
      <w>‏וְהָמָ֣ן‎</w>
      <w>‏נִבְעַ֔ת‎</w>
      <w>‏מִלִּפְנֵ֥י‎</w>
      <w>‏הַמֶּ֖לֶךְ‎</w>
      <w>‏וְהַמַּלְכָּֽה׃‎</w>
    </v>
    <v n="7" h="‏ז‎">
      <w>‏וְהַמֶּ֜לֶךְ‎</w>
      <w>‏קָ֤ם‎</w>
      <w>‏בַּֽחֲמָתוֹ֙‎</w>
      <w>‏מִמִּשְׁתֵּ֣ה‎</w>
      <w>‏הַיַּ֔יִן‎</w>
      <w>‏אֶל־גִּנַּ֖ת‎</w>
      <w>‏הַבִּיתָ֑ן‎</w>
      <w>‏וְהָמָ֣ן‎</w>
      <w>‏עָמַ֗ד‎</w>
      <w>‏לְבַקֵּ֤שׁ‎</w>
      <w>‏עַל־נַפְשׁוֹ֙‎</w>
      <w>‏מֵֽאֶסְתֵּ֣ר‎</w>
      <w>‏הַמַּלְכָּ֔ה‎</w>
      <w>‏כִּ֣י‎</w>
      <w>‏רָאָ֔ה‎</w>
      <w>‏כִּֽי־כָלְתָ֥ה‎</w>
      <w>‏אֵלָ֛יו‎</w>
      <w>‏הָֽרָעָ֖ה‎</w>
      <w>‏מֵאֵ֥ת‎</w>
      <w>‏הַמֶּֽלֶךְ׃‎</w>
    </v>
    <v n="8" h="‏ח‎">
      <w>‏וְהַמֶּ֡לֶךְ‎</w>
      <w>‏שָׁב֩‎</w>
      <w>‏מִגִּנַּ֨ת‎</w>
      <w>‏הַבִּיתָ֜ן‎</w>
      <w>‏אֶל־בֵּ֣ית ׀‎</w>
      <w>‏מִשְׁתֵּ֣ה‎</w>
      <w>‏הַיַּ֗יִן‎</w>
      <w>‏וְהָמָן֙‎</w>
      <w>‏נֹפֵ֗ל‎</w>
      <w>‏עַל־הַמִּטָּה֙‎</w>
      <w>‏אֲשֶׁ֣ר‎</w>
      <w>‏אֶסְתֵּ֣ר‎</w>
      <w>‏עָלֶ֔יהָ‎</w>
      <w>‏וַיֹּ֣אמֶר‎</w>
      <w>‏הַמֶּ֔לֶךְ‎</w>
      <w>‏הֲ֠גַם‎</w>
      <w>‏לִכְבּ֧וֹשׁ‎</w>
      <w>‏אֶת־הַמַּלְכָּ֛ה‎</w>
      <w>‏עִמִּ֖י‎</w>
      <w>‏בַּבָּ֑יִת‎</w>
      <w>‏הַדָּבָ֗ר‎</w>
      <w>‏יָצָא֙‎</w>
      <w>‏מִפִּ֣י‎</w>
      <w>‏הַמֶּ֔לֶךְ‎</w>
      <w>‏וּפְנֵ֥י‎</w>
      <w>‏הָמָ֖ן‎</w>
      <w>‏חָפֽוּ׃‎</w>
    </v>
    <v n="9" h="‏ט‎">
      <w>‏וַיֹּ֣אמֶר‎</w>
      <w>‏חַ֠רְבוֹנָה‎</w>
      <w>‏אֶחָ֨ד‎</w>
      <w>‏מִן־הַסָּֽרִיסִ֜ים‎</w>
      <w>‏לִפְנֵ֣י‎</w>
      <w>‏הַמֶּ֗לֶךְ‎</w>
      <w>‏גַּ֣ם‎</w>
      <w>‏הִנֵּֽה־הָעֵ֣ץ‎</w>
      <w>‏אֲשֶׁר־עָשָׂ֪ה‎</w>
      <w>‏הָמָ֟ן‎</w>
      <w>‏לְֽמָרְדֳּכַ֞י‎</w>
      <w>‏אֲשֶׁ֧ר‎</w>
      <w>‏דִּבֶּר־ט֣וֹב‎</w>
      <w>‏עַל־הַמֶּ֗לֶךְ‎</w>
      <w>‏עֹמֵד֙‎</w>
      <w>‏בְּבֵ֣ית‎</w>
      <w>‏הָמָ֔ן‎</w>
      <w>‏גָּבֹ֖הַּ‎</w>
      <w>‏חֲמִשִּׁ֣ים‎</w>
      <w>‏אַמָּ֑ה‎</w>
      <w>‏וַיֹּ֥אמֶר‎</w>
      <w>‏הַמֶּ֖לֶךְ‎</w>
      <w>‏תְּלֻ֥הוּ‎</w>
      <w>‏עָלָֽיו׃‎</w>
    </v>
    <v n="10" h="‏י‎">
      <w>‏וַיִּתְלוּ֙‎</w>
      <w>‏אֶת־הָמָ֔ן‎</w>
      <w>‏עַל־הָעֵ֖ץ‎</w>
      <w>‏אֲשֶׁר־הֵכִ֣ין‎</w>
      <w>‏לְמָרְדֳּכָ֑י‎</w>
      <w>‏וַֽחֲמַ֥ת‎</w>
      <w>‏הַמֶּ֖לֶךְ‎</w>
      <w>‏שָׁכָֽכָה׃‎</w>
    <samekh/>
    </v>
  </c>
  <c n="8">
    <v n="1" h="‏א‎">
      <w>‏בַּיּ֣וֹם‎</w>
      <w>‏הַה֗וּא‎</w>
      <w>‏נָתַ֞ן‎</w>
      <w>‏הַמֶּ֤לֶךְ‎</w>
      <w>‏אֲחַשְׁוֵרוֹשׁ֙‎</w>
      <w>‏לְאֶסְתֵּ֣ר‎</w>
      <w>‏הַמַּלְכָּ֔ה‎</w>
      <w>‏אֶת־בֵּ֥ית‎</w>
      <w>‏הָמָ֖ן‎</w>
      <w>‏צֹרֵ֣ר‎</w>
      <w>‏היהודיים‎</w>
      <w>‏(הַיְּהוּדִ֑ים)‎</w>
      <w>‏וּמָרְדֳּכַ֗י‎</w>
      <w>‏בָּ֚א‎</w>
      <w>‏לִפְנֵ֣י‎</w>
      <w>‏הַמֶּ֔לֶךְ‎</w>
      <w>‏כִּֽי־הִגִּ֥ידָה‎</w>
      <w>‏אֶסְתֵּ֖ר‎</w>
      <w>‏מַ֥ה‎</w>
      <w>‏הוּא־לָֽהּ׃‎</w>
    </v>
    <v n="2" h="‏ב‎">
      <w>‏וַיָּ֨סַר‎</w>
      <w>‏הַמֶּ֜לֶךְ‎</w>
      <w>‏אֶת־טַבַּעְתּ֗וֹ‎</w>
      <w>‏אֲשֶׁ֤ר‎</w>
      <w>‏הֶֽעֱבִיר֙‎</w>
      <w>‏מֵֽהָמָ֔ן‎</w>
      <w>‏וַֽיִּתְּנָ֖הּ‎</w>
      <w>‏לְמָרְדֳּכָ֑י‎</w>
      <w>‏וַתָּ֧שֶׂם‎</w>
      <w>‏אֶסְתֵּ֛ר‎</w>
      <w>‏אֶֽת־מָרְדֳּכַ֖י‎</w>
      <w>‏עַל־בֵּ֥ית‎</w>
      <w>‏הָמָֽן׃‎</w>
    <samekh/>
    </v>
    <v n="3" h="‏ג‎">
      <w>‏וַתּ֣וֹסֶף‎</w>
      <w>‏אֶסְתֵּ֗ר‎</w>
      <w>‏וַתְּדַבֵּר֙‎</w>
      <w>‏לִפְנֵ֣י‎</w>
      <w>‏הַמֶּ֔לֶךְ‎</w>
      <w>‏וַתִּפֹּ֖ל‎</w>
      <w>‏לִפְנֵ֣י‎</w>
      <w>‏רַגְלָ֑יו‎</w>
      <w>‏וַתֵּ֣בְךְּ‎</w>
      <w>‏וַתִּתְחַנֶּן־ל֗וֹ‎</w>
      <w>‏לְהַֽעֲבִיר֙‎</w>
      <w>‏אֶת־רָעַת֙‎</w>
      <w>‏הָמָ֣ן‎</w>
      <w>‏הָֽאֲגָגִ֔י‎</w>
      <w>‏וְאֵת֙‎</w>
      <w>‏מַֽחֲשַׁבְתּ֔וֹ‎</w>
      <w>‏אֲשֶׁ֥ר‎</w>
      <w>‏חָשַׁ֖ב‎</w>
      <w>‏עַל־הַיְּהוּדִֽים׃‎</w>
    </v>
    <v n="4" h="‏ד‎">
      <w>‏וַיּ֤וֹשֶׁט‎</w>
      <w>‏הַמֶּ֨לֶךְ֙‎</w>
      <w>‏לְאֶסְתֵּ֔ר‎</w>
      <w>‏אֵ֖ת‎</w>
      <w>‏שַׁרְבִ֣ט‎</w>
      <w>‏הַזָּהָ֑ב‎</w>
      <w>‏וַתָּ֣קָם‎</w>
      <w>‏אֶסְתֵּ֔ר‎</w>
      <w>‏וַֽתַּעֲמֹ֖ד‎</w>
      <w>‏לִפְנֵ֥י‎</w>
      <w>‏הַמֶּֽלֶךְ׃‎</w>
    </v>
    <v n="5" h="‏ה‎">
      <w>‏וַ֠תֹּאמֶר‎</w>
      <w>‏אִם־עַל־הַמֶּ֨לֶךְ‎</w>
      <w>‏ט֜וֹב‎</w>
      <w>‏וְאִם־מָצָ֧אתִי‎</w>
      <w>‏חֵ֣ן‎</w>
      <w>‏לְפָנָ֗יו‎</w>
      <w>‏וְכָשֵׁ֤ר‎</w>
      <w>‏הַדָּבָר֙‎</w>
      <w>‏לִפְנֵ֣י‎</w>
      <w>‏הַמֶּ֔לֶךְ‎</w>
      <w>‏וְטוֹבָ֥ה‎</w>
      <w>‏אֲנִ֖י‎</w>
      <w>‏בְּעֵינָ֑יו‎</w>
      <w>‏יִכָּתֵ֞ב‎</w>
      <w>‏לְהָשִׁ֣יב‎</w>
      <w>‏אֶת־הַסְּפָרִ֗ים‎</w>
      <w>‏מַֽחֲשֶׁ֜בֶת‎</w>
      <w>‏הָמָ֤ן‎</w>
      <w>‏בֶּֽן־הַמְּדָ֨תָא֙‎</w>
      <w>‏הָֽאֲגָגִ֔י‎</w>
      <w>‏אֲשֶׁ֣ר‎</w>
      <w>‏כָּתַ֗ב‎</w>
      <w>‏לְאַבֵּד֙‎</w>
      <w>‏אֶת־הַיְּהוּדִ֔ים‎</w>
      <w>‏אֲשֶׁ֖ר‎</w>
      <w>‏בְּכָל־מְדִינ֥וֹת‎</w>
      <w>‏הַמֶּֽלֶךְ׃‎</w>
    </v>
    <v n="6" h="‏ו‎">
      <w>‏כִּ֠י‎</w>
      <w>‏אֵֽיכָכָ֤ה‎</w>
      <w>‏אוּכַל֙‎</w>
      <w>‏וְֽרָאִ֔יתִי‎</w>
      <w>‏בָּֽרָעָ֖ה‎</w>
      <w>‏אֲשֶׁר־יִמְצָ֣א‎</w>
      <w>‏אֶת־עַמִּ֑י‎</w>
      <w>‏וְאֵֽיכָכָ֤ה‎</w>
      <w>‏אוּכַל֙‎</w>
      <w>‏וְֽרָאִ֔יתִי‎</w>
      <w>‏בְּאָבְדַ֖ן‎</w>
      <w>‏מֽוֹלַדְתִּֽי׃‎</w>
    <samekh/>
    </v>
    <v n="7" h="‏ז‎">
      <w>‏וַיֹּ֨אמֶר‎</w>
      <w>‏הַמֶּ֤לֶךְ‎</w>
      <w>‏אֲחַשְׁוֵרֹשׁ֙‎</w>
      <w>‏לְאֶסְתֵּ֣ר‎</w>
      <w>‏הַמַּלְכָּ֔ה‎</w>
      <w>‏וּֽלְמָרְדֳּכַ֖י‎</w>
      <w>‏הַיְּהוּדִ֑י‎</w>
      <w>‏הִנֵּ֨ה‎</w>
      <w>‏בֵית־הָמָ֜ן‎</w>
      <w>‏נָתַ֣תִּי‎</w>
      <w>‏לְאֶסְתֵּ֗ר‎</w>
      <w>‏וְאֹתוֹ֙‎</w>
      <w>‏תָּל֣וּ‎</w>
      <w>‏עַל־הָעֵ֔ץ‎</w>
      <w>‏עַ֛ל‎</w>
      <w>‏אֲשֶׁר־שָׁלַ֥ח‎</w>
      <w>‏יָד֖וֹ‎</w>
      <w>‏ביהודיים‎</w>
      <w>‏(בַּיְּהוּדִֽים)׃‎</w>
    </v>
    <v n="8" h="‏ח‎">
      <w>‏וְ֠אַתֶּם‎</w>
      <w>‏כִּתְב֨וּ‎</w>
      <w>‏עַל־הַיְּהוּדִ֜ים‎</w>
      <w>‏כַּטּ֤וֹב‎</w>
      <w>‏בְּעֵֽינֵיכֶם֙‎</w>
      <w>‏בְּשֵׁ֣ם‎</w>
      <w>‏הַמֶּ֔לֶךְ‎</w>
      <w>‏וְחִתְמ֖וּ‎</w>
      <w>‏בְּטַבַּ֣עַת‎</w>
      <w>‏הַמֶּ֑לֶךְ‎</w>
      <w>‏כִּֽי־כְתָ֞ב‎</w>
      <w>‏אֲשֶׁר־נִכְתָּ֣ב‎</w>
      <w>‏בְּשֵׁם־הַמֶּ֗לֶךְ‎</w>
      <w>‏וְנַחְתּ֛וֹם‎</w>
      <w>‏בְּטַבַּ֥עַת‎</w>
      <w>‏הַמֶּ֖לֶךְ‎</w>
      <w>‏אֵ֥ין‎</w>
      <w>‏לְהָשִֽׁיב׃‎</w>
    </v>
    <v n="9" h="‏ט‎">
      <w>‏וַיִּקָּֽרְא֣וּ‎</w>
      <w>‏סֹפְרֵֽי־הַמֶּ֣לֶךְ‎</w>
      <w>‏בָּֽעֵת־הַ֠הִיא‎</w>
      <w>‏בַּחֹ֨דֶשׁ‎</w>
      <w>‏הַשְּׁלִישִׁ֜י‎</w>
      <w>‏הוּא־חֹ֣דֶשׁ‎</w>
      <w>‏סִיוָ֗ן‎</w>
      <w>‏בִּשְׁלוֹשָׁ֣ה‎</w>
      <w>‏וְעֶשְׂרִים֮‎</w>
      <w>‏בּוֹ֒‎</w>
      <w>‏וַיִּכָּתֵ֣ב‎</w>
      <w>‏כְּֽכָל־אֲשֶׁר־צִוָּ֣ה‎</w>
      <w>‏מָרְדֳּכַ֣י‎</w>
      <w>‏אֶל־הַיְּהוּדִ֡ים‎</w>
      <w>‏וְאֶ֣ל‎</w>
      <w>‏הָאֲחַשְׁדַּרְפְּנִֽים־וְהַפַּחוֹת֩‎</w>
      <w>‏וְשָׂרֵ֨י‎</w>
      <w>‏הַמְּדִינ֜וֹת‎</w>
      <w>‏אֲשֶׁ֣ר ׀‎</w>
      <w>‏מֵהֹ֣דּוּ‎</w>
      <w>‏וְעַד־כּ֗וּשׁ‎</w>
      <w>‏שֶׁ֣בַע‎</w>
      <w>‏וְעֶשְׂרִ֤ים‎</w>
      <w>‏וּמֵאָה֙‎</w>
      <w>‏מְדִינָ֔ה‎</w>
      <w>‏מְדִינָ֤ה‎</w>
      <w>‏וּמְדִינָה֙‎</w>
      <w>‏כִּכְתָבָ֔הּ‎</w>
      <w>‏וְעַ֥ם‎</w>
      <w>‏וָעָ֖ם‎</w>
      <w>‏כִּלְשֹׁנ֑וֹ‎</w>
      <w>‏וְאֶ֨ל־הַיְּהוּדִ֔ים‎</w>
      <w>‏כִּכְתָבָ֖ם‎</w>
      <w>‏וְכִלְשׁוֹנָֽם׃‎</w>
    </v>
    <v n="10" h="‏י‎">
      <w>‏וַיִּכְתֹּ֗ב‎</w>
      <w>‏בְּשֵׁם֙‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵרֹ֔שׁ‎</w>
      <w>‏וַיַּחְתֹּ֖ם‎</w>
      <w>‏בְּטַבַּ֣עַת‎</w>
      <w>‏הַמֶּ֑לֶךְ‎</w>
      <w>‏וַיִּשְׁלַ֣ח‎</w>
      <w>‏סְפָרִ֡ים‎</w>
      <w>‏בְּיַד֩‎</w>
      <w>‏הָֽרָצִ֨ים‎</w>
      <w>‏בַּסּוּסִ֜ים‎</w>
      <w>‏רֹֽכְבֵ֤י‎</w>
      <w>‏הָרֶ֨כֶשׁ֙‎</w>
      <w>‏הָֽאֲחַשְׁתְּרָנִ֔ים‎</w>
      <w>‏בְּנֵ֖י‎</w>
      <w>‏הָֽרַמָּכִֽים׃‎</w>
    </v>
    <v n="11" h="‏יא‎">
      <w>‏אֲשֶׁר֩‎</w>
      <w>‏נָתַ֨ן‎</w>
      <w>‏הַמֶּ֜לֶךְ‎</w>
      <w>‏לַיְּהוּדִ֣ים ׀‎</w>
      <w>‏אֲשֶׁ֣ר‎</w>
      <w>‏בְּכָל־עִיר־וָעִ֗יר‎</w>
      <w>‏לְהִקָּהֵל֮‎</w>
      <w>‏וְלַֽעֲמֹ֣ד‎</w>
      <w>‏עַל־נַפְשָׁם֒‎</w>
      <w>‏לְהַשְׁמִיד֩‎</w>
      <w>‏וְלַֽהֲרֹ֨ג‎</w>
      <w>‏וּלְאַבֵּ֜ד‎</w>
      <w>‏אֶת־כָּל־חֵ֨יל‎</w>
      <w>‏עַ֧ם‎</w>
      <w>‏וּמְדִינָ֛ה‎</w>
      <w>‏הַצָּרִ֥ים‎</w>
      <w>‏אֹתָ֖ם‎</w>
      <w>‏טַ֣ף‎</w>
      <w>‏וְנָשִׁ֑ים‎</w>
      <w>‏וּשְׁלָלָ֖ם‎</w>
      <w>‏לָבֽוֹז׃‎</w>
    </v>
    <v n="12" h="‏יב‎">
      <w>‏בְּי֣וֹם‎</w>
      <w>‏אֶחָ֔ד‎</w>
      <w>‏בְּכָל־מְדִינ֖וֹת‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֑וֹשׁ‎</w>
      <w>‏בִּשְׁלוֹשָׁ֥ה‎</w>
      <w>‏עָשָׂ֛ר‎</w>
      <w>‏לְחֹ֥דֶשׁ‎</w>
      <w>‏שְׁנֵים־עָשָׂ֖ר‎</w>
      <w>‏הוּא־חֹ֥דֶשׁ‎</w>
      <w>‏אֲדָֽר׃‎</w>
    </v>
    <v n="13" h="‏יג‎">
      <w>‏פַּתְשֶׁ֣גֶן‎</w>
      <w>‏הַכְּתָ֗ב‎</w>
      <w>‏לְהִנָּ֤תֵֽן‎</w>
      <w>‏דָּת֙‎</w>
      <w>‏בְּכָל־מְדִינָ֣ה‎</w>
      <w>‏וּמְדִינָ֔ה‎</w>
      <w>‏גָּל֖וּי‎</w>
      <w>‏לְכָל־הָֽעַמִּ֑ים‎</w>
      <w>‏וְלִֽהְי֨וֹת‎</w>
      <w>‏היהודיים‎</w>
      <w>‏(הַיְּהוּדִ֤ים)‎</w>
      <w>‏עתודים‎</w>
      <w>‏(עֲתִידִים֙)‎</w>
      <w>‏לַיּ֣וֹם‎</w>
      <w>‏הַזֶּ֔ה‎</w>
      <w>‏לְהִנָּקֵ֖ם‎</w>
      <w>‏מֵאֹֽיְבֵיהֶֽם׃‎</w>
    </v>
    <v n="14" h="‏יד‎">
      <w>‏הָֽרָצִ֞ים‎</w>
      <w>‏רֹֽכְבֵ֤י‎</w>
      <w>‏הָרֶ֨כֶשׁ֙‎</w>
      <w>‏הָֽאֲחַשְׁתְּרָנִ֔ים‎</w>
      <w>‏יָ֥צְא֛וּ‎</w>
      <w>‏מְבֹֽהָלִ֥ים‎</w>
      <w>‏וּדְחוּפִ֖ים‎</w>
      <w>‏בִּדְבַ֣ר‎</w>
      <w>‏הַמֶּ֑לֶךְ‎</w>
      <w>‏וְהַדָּ֥ת‎</w>
      <w>‏נִתְּנָ֖ה‎</w>
      <w>‏בְּשׁוּשַׁ֥ן‎</w>
      <w>‏הַבִּירָֽה׃‎</w>
    <samekh/>
    </v>
    <v n="15" h="‏טו‎">
      <w>‏וּמָרְדֳּכַ֞י‎</w>
      <w>‏יָצָ֣א ׀‎</w>
      <w>‏מִלִּפְנֵ֣י‎</w>
      <w>‏הַמֶּ֗לֶךְ‎</w>
      <w>‏בִּלְב֤וּשׁ‎</w>
      <w>‏מַלְכוּת֙‎</w>
      <w>‏תְּכֵ֣לֶת‎</w>
      <w>‏וָח֔וּר‎</w>
      <w>‏וַֽעֲטֶ֤רֶת‎</w>
      <w>‏זָהָב֙‎</w>
      <w>‏גְּדוֹלָ֔ה‎</w>
      <w>‏וְתַכְרִ֥יךְ‎</w>
      <w>‏בּ֖וּץ‎</w>
      <w>‏וְאַרְגָּמָ֑ן‎</w>
      <w>‏וְהָעִ֣יר‎</w>
      <w>‏שׁוּשָׁ֔ן‎</w>
      <w>‏צָֽהֲלָ֖ה‎</w>
      <w>‏וְשָׂמֵֽחָה׃‎</w>
    </v>
    <v n="16" h="‏טז‎">
      <w>‏לַיְּהוּדִ֕ים‎</w>
      <w>‏הָֽיְתָ֥ה‎</w>
      <w>‏אוֹרָ֖ה‎</w>
      <w>‏וְשִׂמְחָ֑ה‎</w>
      <w>‏וְשָׂשֹׂ֖ן‎</w>
      <w>‏וִיקָֽר׃‎</w>
    </v>
    <v n="17" h="‏יז‎">
      <w>‏וּבְכָל־מְדִינָ֨ה‎</w>
      <w>‏וּמְדִינָ֜ה‎</w>
      <w>‏וּבְכָל־עִ֣יר‎</w>
      <w>‏וָעִ֗יר‎</w>
      <w>‏מְקוֹם֙‎</w>
      <w>‏אֲשֶׁ֨ר‎</w>
      <w>‏דְּבַר־הַמֶּ֤לֶךְ‎</w>
      <w>‏וְדָתוֹ֙‎</w>
      <w>‏מַגִּ֔יעַ‎</w>
      <w>‏שִׂמְחָ֤ה‎</w>
      <w>‏וְשָׂשׂוֹן֙‎</w>
      <w>‏לַיְּהוּדִ֔ים‎</w>
      <w>‏מִשְׁתֶּ֖ה‎</w>
      <w>‏וְי֣וֹם‎</w>
      <w>‏ט֑וֹב‎</w>
      <w>‏וְרַבִּ֞ים‎</w>
      <w>‏מֵֽעַמֵּ֤י‎</w>
      <w>‏הָאָ֨רֶץ֙‎</w>
      <w>‏מִֽתְיַהֲדִ֔ים‎</w>
      <w>‏כִּֽי־נָפַ֥ל‎</w>
      <w>‏פַּֽחַד־הַיְּהוּדִ֖ים‎</w>
      <w>‏עֲלֵיהֶֽם׃‎</w>
    </v>
  </c>
  <c n="9">
    <v n="1" h="‏א‎">
      <w>‏וּבִשְׁנֵים֩‎</w>
      <w>‏עָשָׂ֨ר‎</w>
      <w>‏חֹ֜דֶשׁ‎</w>
      <w>‏הוּא־חֹ֣דֶשׁ‎</w>
      <w>‏אֲדָ֗ר‎</w>
      <w>‏בִּשְׁלוֹשָׁ֨ה‎</w>
      <w>‏עָשָׂ֥ר‎</w>
      <w>‏יוֹם֙‎</w>
      <w>‏בּ֔וֹ‎</w>
      <w>‏אֲשֶׁ֨ר‎</w>
      <w>‏הִגִּ֧יעַ‎</w>
      <w>‏דְּבַר־הַמֶּ֛לֶךְ‎</w>
      <w>‏וְדָת֖וֹ‎</w>
      <w>‏לְהֵֽעָשׂ֑וֹת‎</w>
      <w>‏בַּיּ֗וֹם‎</w>
      <w>‏אֲשֶׁ֨ר‎</w>
      <w>‏שִׂבְּר֜וּ‎</w>
      <w>‏אֹֽיְבֵ֤י‎</w>
      <w>‏הַיְּהוּדִים֙‎</w>
      <w>‏לִשְׁל֣וֹט‎</w>
      <w>‏בָּהֶ֔ם‎</w>
      <w>‏וְנַֽהֲפ֣וֹךְ‎</w>
      <w>‏ה֔וּא‎</w>
      <w>‏אֲשֶׁ֨ר‎</w>
      <w>‏יִשְׁלְט֧וּ‎</w>
      <w>‏הַיְּהוּדִ֛ים‎</w>
      <w>‏הֵ֖מָּה‎</w>
      <w>‏בְּשֹֽׂנְאֵיהֶֽם׃‎</w>
    </v>
    <v n="2" h="‏ב‎">
      <w>‏נִקְהֲל֨וּ‎</w>
      <w>‏הַיְּהוּדִ֜ים‎</w>
      <w>‏בְּעָֽרֵיהֶ֗ם‎</w>
      <w>‏בְּכָל־מְדִינוֹת֙‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֔וֹשׁ‎</w>
      <w>‏לִשְׁלֹ֣חַ‎</w>
      <w>‏יָ֔ד‎</w>
      <w>‏בִּמְבַקְשֵׁ֖י‎</w>
      <w>‏רָֽעָתָ֑ם‎</w>
      <w>‏וְאִישׁ֙‎</w>
      <w>‏לֹֽא־עָמַ֣ד‎</w>
      <w>‏לִפְנֵיהֶ֔ם‎</w>
      <w>‏כִּֽי־נָפַ֥ל‎</w>
      <w>‏פַּחְדָּ֖ם‎</w>
      <w>‏עַל־כָּל־הָֽעַמִּֽים׃‎</w>
    </v>
    <v n="3" h="‏ג‎">
      <w>‏וְכָל־שָׂרֵ֨י‎</w>
      <w>‏הַמְּדִינ֜וֹת‎</w>
      <w>‏וְהָֽאֲחַשְׁדַּרְפְּנִ֣ים‎</w>
      <w>‏וְהַפַּח֗וֹת‎</w>
      <w>‏וְעֹשֵׂ֤י‎</w>
      <w>‏הַמְּלָאכָה֙‎</w>
      <w>‏אֲשֶׁ֣ר‎</w>
      <w>‏לַמֶּ֔לֶךְ‎</w>
      <w>‏מְנַשְּׂאִ֖ים‎</w>
      <w>‏אֶת־הַיְּהוּדִ֑ים‎</w>
      <w>‏כִּֽי־נָפַ֥ל‎</w>
      <w>‏פַּֽחַד־מָרְדֳּכַ֖י‎</w>
      <w>‏עֲלֵיהֶֽם׃‎</w>
    </v>
    <v n="4" h="‏ד‎">
      <w>‏כִּֽי־גָד֤וֹל‎</w>
      <w>‏מָרְדֳּכַי֙‎</w>
      <w>‏בְּבֵ֣ית‎</w>
      <w>‏הַמֶּ֔לֶךְ‎</w>
      <w>‏וְשָׁמְע֖וֹ‎</w>
      <w>‏הוֹלֵ֣ךְ‎</w>
      <w>‏בְּכָל־הַמְּדִינ֑וֹת‎</w>
      <w>‏כִּֽי־הָאִ֥ישׁ‎</w>
      <w>‏מָרְדֳּכַ֖י‎</w>
      <w>‏הוֹלֵ֥ךְ‎</w>
      <w>‏וְגָדֽוֹל׃‎</w>
    </v>
    <v n="5" h="‏ה‎">
      <w>‏וַיַּכּ֤וּ‎</w>
      <w>‏הַיְּהוּדִים֙‎</w>
      <w>‏בְּכָל־אֹ֣יְבֵיהֶ֔ם‎</w>
      <w>‏מַכַּת־חֶ֥רֶב‎</w>
      <w>‏וְהֶ֖רֶג‎</w>
      <w>‏וְאַבְדָ֑ן‎</w>
      <w>‏וַיַּֽעֲשׂ֥וּ‎</w>
      <w>‏בְשֹֽׂנְאֵיהֶ֖ם‎</w>
      <w>‏כִּרְצוֹנָֽם׃‎</w>
    </v>
    <v n="6" h="‏ו‎">
      <w>‏וּבְשׁוּשַׁ֣ן‎</w>
      <w>‏הַבִּירָ֗ה‎</w>
      <w>‏הָֽרְג֤וּ‎</w>
      <w>‏הַיְּהוּדִים֙‎</w>
      <w>‏וְאַבֵּ֔ד‎</w>
      <w>‏חֲמֵ֥שׁ‎</w>
      <w>‏מֵא֖וֹת‎</w>
    <resh/>
      <w>‏אִֽישׁ׃‎</w>
    <samekh/>
    </v>
    <v n="7" h="‏ז‎">
      <w>‏וְאֵ֧ת ׀‎</w>
    <resh/>
      <w>‏פַּרְשַׁנְדָּ֛תָא‎</w>
    <samekh/>
      <w>‏וְאֵ֥ת ׀‎</w>
    <resh/>
      <w>‏דַּֽלְפ֖וֹן‎</w>
    <samekh/>
      <w>‏וְאֵ֥ת ׀‎</w>
    <resh/>
      <w>‏אַסְפָּֽתָא׃‎</w>
    <samekh/>
    </v>
    <v n="8" h="‏ח‎">
      <w>‏וְאֵ֧ת ׀‎</w>
    <resh/>
      <w>‏פּוֹרָ֛תָא‎</w>
    <samekh/>
      <w>‏וְאֵ֥ת ׀‎</w>
    <resh/>
      <w>‏אֲדַלְיָ֖א‎</w>
    <samekh/>
      <w>‏וְאֵ֥ת ׀‎</w>
    <resh/>
      <w>‏אֲרִידָֽתָא׃‎</w>
    <samekh/>
    </v>
    <v n="9" h="‏ט‎">
      <w>‏וְאֵ֤ת ׀‎</w>
    <resh/>
      <w>‏פַּרְמַ֨שְׁתָּא֙‎</w>
    <samekh/>
      <w>‏וְאֵ֣ת ׀‎</w>
    <resh/>
      <w>‏אֲרִיסַ֔י‎</w>
    <samekh/>
      <w>‏וְאֵ֥ת ׀‎</w>
    <resh/>
      <w>‏אֲרִידַ֖י‎</w>
    <samekh/>
      <w>‏וְאֵ֥ת ׀‎</w>
    <resh/>
      <w>‏וַיְזָֽתָא׃‎</w>
    <samekh/>
    </v>
    <v n="10" h="‏י‎">
      <w>‏עֲ֠שֶׂרֶת‎</w>
    <resh/>
      <w>‏בְּנֵ֨י‎</w>
      <w>‏הָמָ֧ן‎</w>
      <w>‏בֶּֽן־הַמְּדָ֛תָא‎</w>
      <w>‏צֹרֵ֥ר‎</w>
      <w>‏הַיְּהוּדִ֖ים‎</w>
      <w>‏הָרָ֑גוּ‎</w>
      <w>‏וּבַ֨בִּזָּ֔ה‎</w>
      <w>‏לֹ֥א‎</w>
      <w>‏שָֽׁלְח֖וּ‎</w>
      <w>‏אֶת־יָדָֽם׃‎</w>
    </v>
    <v n="11" h="‏יא‎">
      <w>‏בַּיּ֣וֹם‎</w>
      <w>‏הַה֗וּא‎</w>
      <w>‏בָּ֣א‎</w>
      <w>‏מִסְפַּ֧ר‎</w>
      <w>‏הַֽהֲרוּגִ֛ים‎</w>
      <w>‏בְּשׁוּשַׁ֥ן‎</w>
      <w>‏הַבִּירָ֖ה‎</w>
      <w>‏לִפְנֵ֥י‎</w>
      <w>‏הַמֶּֽלֶךְ׃‎</w>
    </v>
    <v n="12" h="‏יב‎">
      <w>‏וַיֹּ֨אמֶר‎</w>
      <w>‏הַמֶּ֜לֶךְ‎</w>
      <w>‏לְאֶסְתֵּ֣ר‎</w>
      <w>‏הַמַּלְכָּ֗ה‎</w>
      <w>‏בְּשׁוּשַׁ֣ן‎</w>
      <w>‏הַבִּירָ֡ה‎</w>
      <w>‏הָֽרְגוּ֩‎</w>
      <w>‏הַיְּהוּדִ֨ים‎</w>
      <w>‏וְאַבֵּ֜ד‎</w>
      <w>‏חֲמֵ֧שׁ‎</w>
      <w>‏מֵא֣וֹת‎</w>
      <w>‏אִ֗ישׁ‎</w>
      <w>‏וְאֵת֙‎</w>
      <w>‏עֲשֶׂ֣רֶת‎</w>
      <w>‏בְּנֵֽי־הָמָ֔ן‎</w>
      <w>‏בִּשְׁאָ֛ר‎</w>
      <w>‏מְדִינ֥וֹת‎</w>
      <w>‏הַמֶּ֖לֶךְ‎</w>
      <w>‏מֶ֣ה‎</w>
      <w>‏עָשׂ֑וּ‎</w>
      <w>‏וּמַה־שְּׁאֵֽלָתֵךְ֙‎</w>
      <w>‏וְיִנָּ֣תֵֽן‎</w>
      <w>‏לָ֔ךְ‎</w>
      <w>‏וּמַה־בַּקָּֽשָׁתֵ֥ךְ‎</w>
      <w>‏ע֖וֹד‎</w>
      <w>‏וְתֵעָֽשׂ׃‎</w>
    </v>
    <v n="13" h="‏יג‎">
      <w>‏וַתֹּ֤אמֶר‎</w>
      <w>‏אֶסְתֵּר֙‎</w>
      <w>‏אִם־עַל־הַמֶּ֣לֶךְ‎</w>
      <w>‏ט֔וֹב‎</w>
      <w>‏יִנָּתֵ֣ן‎</w>
      <w>‏גַּם־מָחָ֗ר‎</w>
      <w>‏לַיְּהוּדִים֙‎</w>
      <w>‏אֲשֶׁ֣ר‎</w>
      <w>‏בְּשׁוּשָׁ֔ן‎</w>
      <w>‏לַֽעֲשׂ֖וֹת‎</w>
      <w>‏כְּדָ֣ת‎</w>
      <w>‏הַיּ֑וֹם‎</w>
      <w>‏וְאֵ֛ת‎</w>
      <w>‏עֲשֶׂ֥רֶת‎</w>
      <w>‏בְּנֵֽי־הָמָ֖ן‎</w>
      <w>‏יִתְל֥וּ‎</w>
      <w>‏עַל־הָעֵֽץ׃‎</w>
    </v>
    <v n="14" h="‏יד‎">
      <w>‏וַיֹּ֤אמֶר‎</w>
      <w>‏הַמֶּ֨לֶךְ֙‎</w>
      <w>‏לְהֵֽעָשׂ֣וֹת‎</w>
      <w>‏כֵּ֔ן‎</w>
      <w>‏וַתִּנָּתֵ֥ן‎</w>
      <w>‏דָּ֖ת‎</w>
      <w>‏בְּשׁוּשָׁ֑ן‎</w>
      <w>‏וְאֵ֛ת‎</w>
      <w>‏עֲשֶׂ֥רֶת‎</w>
      <w>‏בְּנֵֽי־הָמָ֖ן‎</w>
      <w>‏תָּלֽוּ׃‎</w>
    </v>
    <v n="15" h="‏טו‎">
      <w>‏וַיִּֽקָּהֲל֞וּ‎</w>
      <w>‏היהודיים‎</w>
      <w>‏(הַיְּהוּדִ֣ים)‎</w>
      <w>‏אֲשֶׁר־בְּשׁוּשָׁ֗ן‎</w>
      <w>‏גַּ֠ם‎</w>
      <w>‏בְּי֣וֹם‎</w>
      <w>‏אַרְבָּעָ֤ה‎</w>
      <w>‏עָשָׂר֙‎</w>
      <w>‏לְחֹ֣דֶשׁ‎</w>
      <w>‏אֲדָ֔ר‎</w>
      <w>‏וַיַּֽהַרְג֣וּ‎</w>
      <w>‏בְשׁוּשָׁ֔ן‎</w>
      <w>‏שְׁלֹ֥שׁ‎</w>
      <w>‏מֵא֖וֹת‎</w>
      <w>‏אִ֑ישׁ‎</w>
      <w>‏וּבַ֨בִּזָּ֔ה‎</w>
      <w>‏לֹ֥א‎</w>
      <w>‏שָֽׁלְח֖וּ‎</w>
      <w>‏אֶת־יָדָֽם׃‎</w>
    </v>
    <v n="16" h="‏טז‎">
      <w>‏וּשְׁאָ֣ר‎</w>
      <w>‏הַיְּהוּדִ֡ים‎</w>
      <w>‏אֲשֶׁר֩‎</w>
      <w>‏בִּמְדִינ֨וֹת‎</w>
      <w>‏הַמֶּ֜לֶךְ‎</w>
      <w>‏נִקְהֲל֣וּ ׀‎</w>
      <w>‏וְעָמֹ֣ד‎</w>
      <w>‏עַל־נַפְשָׁ֗ם‎</w>
      <w>‏וְנ֨וֹחַ֙‎</w>
      <w>‏מֵאֹ֣יְבֵיהֶ֔ם‎</w>
      <w>‏וְהָרוֹג֙‎</w>
      <w>‏בְּשֹׂ֣נְאֵיהֶ֔ם‎</w>
      <w>‏חֲמִשָּׁ֥ה‎</w>
      <w>‏וְשִׁבְעִ֖ים‎</w>
      <w>‏אָ֑לֶף‎</w>
      <w>‏וּבַ֨בִּזָּ֔ה‎</w>
      <w>‏לֹ֥א‎</w>
      <w>‏שָֽׁלְח֖וּ‎</w>
      <w>‏אֶת־יָדָֽם׃‎</w>
    </v>
    <v n="17" h="‏יז‎">
      <w>‏בְּיוֹם־שְׁלוֹשָׁ֥ה‎</w>
      <w>‏עָשָׂ֖ר‎</w>
      <w>‏לְחֹ֣דֶשׁ‎</w>
      <w>‏אֲדָ֑ר‎</w>
      <w>‏וְנ֗וֹחַ‎</w>
      <w>‏בְּאַרְבָּעָ֤ה‎</w>
      <w>‏עָשָׂר֙‎</w>
      <w>‏בּ֔וֹ‎</w>
      <w>‏וְעָשֹׂ֣ה‎</w>
      <w>‏אֹת֔וֹ‎</w>
      <w>‏י֖וֹם‎</w>
      <w>‏מִשְׁתֶּ֥ה‎</w>
      <w>‏וְשִׂמְחָֽה׃‎</w>
    </v>
    <v n="18" h="‏יח‎">
      <w>‏והיהודיים‎</w>
      <w>‏(וְהַיְּהוּדִ֣ים)‎</w>
      <w>‏אֲשֶׁר־בְּשׁוּשָׁ֗ן‎</w>
      <w>‏נִקְהֲלוּ֙‎</w>
      <w>‏בִּשְׁלוֹשָׁ֤ה‎</w>
      <w>‏עָשָׂר֙‎</w>
      <w>‏בּ֔וֹ‎</w>
      <w>‏וּבְאַרְבָּעָ֥ה‎</w>
      <w>‏עָשָׂ֖ר‎</w>
      <w>‏בּ֑וֹ‎</w>
      <w>‏וְנ֗וֹחַ‎</w>
      <w>‏בַּֽחֲמִשָּׁ֤ה‎</w>
      <w>‏עָשָׂר֙‎</w>
      <w>‏בּ֔וֹ‎</w>
      <w>‏וְעָשֹׂ֣ה‎</w>
      <w>‏אֹת֔וֹ‎</w>
      <w>‏י֖וֹם‎</w>
      <w>‏מִשְׁתֶּ֥ה‎</w>
      <w>‏וְשִׂמְחָֽה׃‎</w>
    </v>
    <v n="19" h="‏יט‎">
      <w>‏עַל־כֵּ֞ן‎</w>
      <w>‏הַיְּהוּדִ֣ים‎</w>
      <w>‏הפרוזים‎</w>
      <w>‏(הַפְּרָזִ֗ים)‎</w>
      <w>‏הַיֹּֽשְׁבִים֮‎</w>
      <w>‏בְּעָרֵ֣י‎</w>
      <w>‏הַפְּרָזוֹת֒‎</w>
      <w>‏עֹשִׂ֗ים‎</w>
      <w>‏אֵ֠ת‎</w>
      <w>‏י֣וֹם‎</w>
      <w>‏אַרְבָּעָ֤ה‎</w>
      <w>‏עָשָׂר֙‎</w>
      <w>‏לְחֹ֣דֶשׁ‎</w>
      <w>‏אֲדָ֔ר‎</w>
      <w>‏שִׂמְחָ֥ה‎</w>
      <w>‏וּמִשְׁתֶּ֖ה‎</w>
      <w>‏וְי֣וֹם‎</w>
      <w>‏ט֑וֹב‎</w>
      <w>‏וּמִשְׁלֹ֥חַ‎</w>
      <w>‏מָנ֖וֹת‎</w>
      <w>‏אִ֥ישׁ‎</w>
      <w>‏לְרֵעֵֽהוּ׃‎</w>
    </v>
    <v n="20" h="‏כ‎">
      <w>‏וַיִּכְתֹּ֣ב‎</w>
      <w>‏מָרְדֳּכַ֔י‎</w>
      <w>‏אֶת־הַדְּבָרִ֖ים‎</w>
      <w>‏הָאֵ֑לֶּה‎</w>
      <w>‏וַיִּשְׁלַ֨ח‎</w>
      <w>‏סְפָרִ֜ים‎</w>
      <w>‏אֶל־כָּל־הַיְּהוּדִ֗ים‎</w>
      <w>‏אֲשֶׁר֙‎</w>
      <w>‏בְּכָל־מְדִינוֹת֙‎</w>
      <w>‏הַמֶּ֣לֶךְ‎</w>
      <w>‏אֲחַשְׁוֵר֔וֹשׁ‎</w>
      <w>‏הַקְּרוֹבִ֖ים‎</w>
      <w>‏וְהָֽרְחוֹקִֽים׃‎</w>
    </v>
    <v n="21" h="‏כא‎">
      <w>‏לְקַיֵּם֮‎</w>
      <w>‏עֲלֵיהֶם֒‎</w>
      <w>‏לִֽהְי֣וֹת‎</w>
      <w>‏עֹשִׂ֗ים‎</w>
      <w>‏אֵ֠ת‎</w>
      <w>‏י֣וֹם‎</w>
      <w>‏אַרְבָּעָ֤ה‎</w>
      <w>‏עָשָׂר֙‎</w>
      <w>‏לְחֹ֣דֶשׁ‎</w>
      <w>‏אֲדָ֔ר‎</w>
      <w>‏וְאֵ֛ת‎</w>
      <w>‏יוֹם־חֲמִשָּׁ֥ה‎</w>
      <w>‏עָשָׂ֖ר‎</w>
      <w>‏בּ֑וֹ‎</w>
      <w>‏בְּכָל־שָׁנָ֖ה‎</w>
      <w>‏וְשָׁנָֽה׃‎</w>
    </v>
    <v n="22" h="‏כב‎">
      <w>‏כַּיָּמִ֗ים‎</w>
      <w>‏אֲשֶׁר־נָ֨חוּ‎</w>
      <w>‏בָהֶ֤ם‎</w>
      <w>‏הַיְּהוּדִים֙‎</w>
      <w>‏מֵאֹ֣יְבֵיהֶ֔ם‎</w>
      <w>‏וְהַחֹ֗דֶשׁ‎</w>
      <w>‏אֲשֶׁר֩‎</w>
      <w>‏נֶהְפַּ֨ךְ‎</w>
      <w>‏לָהֶ֤ם‎</w>
      <w>‏מִיָּגוֹן֙‎</w>
      <w>‏לְשִׂמְחָ֔ה‎</w>
      <w>‏וּמֵאֵ֖בֶל‎</w>
      <w>‏לְי֣וֹם‎</w>
      <w>‏ט֑וֹב‎</w>
      <w>‏לַֽעֲשׂ֣וֹת‎</w>
      <w>‏אוֹתָ֗ם‎</w>
      <w>‏יְמֵי֙‎</w>
      <w>‏מִשְׁתֶּ֣ה‎</w>
      <w>‏וְשִׂמְחָ֔ה‎</w>
      <w>‏וּמִשְׁלֹ֤חַ‎</w>
      <w>‏מָנוֹת֙‎</w>
      <w>‏אִ֣ישׁ‎</w>
      <w>‏לְרֵעֵ֔הוּ‎</w>
      <w>‏וּמַתָּנ֖וֹת‎</w>
      <w>‏לָֽאֶבְיֹנִֽים׃‎</w>
    </v>
    <v n="23" h="‏כג‎">
      <w>‏וְקִבֵּל֙‎</w>
      <w>‏הַיְּהוּדִ֔ים‎</w>
      <w>‏אֵ֥ת‎</w>
      <w>‏אֲשֶׁר־הֵחֵ֖לּוּ‎</w>
      <w>‏לַֽעֲשׂ֑וֹת‎</w>
      <w>‏וְאֵ֛ת‎</w>
      <w>‏אֲשֶׁר־כָּתַ֥ב‎</w>
      <w>‏מָרְדֳּכַ֖י‎</w>
      <w>‏אֲלֵיהֶֽם׃‎</w>
    </v>
    <v n="24" h="‏כד‎">
      <w>‏כִּי֩‎</w>
      <w>‏הָמָ֨ן‎</w>
      <w>‏בֶּֽן־הַמְּדָ֜תָא‎</w>
      <w>‏הָֽאֲגָגִ֗י‎</w>
      <w>‏צֹרֵר֙‎</w>
      <w>‏כָּל־הַיְּהוּדִ֔ים‎</w>
      <w>‏חָשַׁ֥ב‎</w>
      <w>‏עַל־הַיְּהוּדִ֖ים‎</w>
      <w>‏לְאַבְּדָ֑ם‎</w>
      <w>‏וְהִפִּ֥ל‎</w>
      <w>‏פּוּר֙‎</w>
      <w>‏ה֣וּא‎</w>
      <w>‏הַגּוֹרָ֔ל‎</w>
      <w>‏לְהֻמָּ֖ם‎</w>
      <w>‏וּֽלְאַבְּדָֽם׃‎</w>
    </v>
    <v n="25" h="‏כה‎">
      <w>‏וּבְבֹאָהּ֮‎</w>
      <w>‏לִפְנֵ֣י‎</w>
      <w>‏הַמֶּלֶךְ֒‎</w>
      <w>‏אָמַ֣ר‎</w>
      <w>‏עִם־הַסֵּ֔פֶר‎</w>
      <w>‏יָשׁ֞וּב‎</w>
      <w>‏מַֽחֲשַׁבְתּ֧וֹ‎</w>
      <w>‏הָֽרָעָ֛ה‎</w>
      <w>‏אֲשֶׁר־חָשַׁ֥ב‎</w>
      <w>‏עַל־הַיְּהוּדִ֖ים‎</w>
      <w>‏עַל־רֹאשׁ֑וֹ‎</w>
      <w>‏וְתָל֥וּ‎</w>
      <w>‏אֹת֛וֹ‎</w>
      <w>‏וְאֶת־בָּנָ֖יו‎</w>
      <w>‏עַל־הָעֵֽץ׃‎</w>
    </v>
    <v n="26" h="‏כו‎">
      <w>‏עַל־כֵּ֡ן‎</w>
      <w>‏קָֽרְאוּ֩‎</w>
      <w>‏לַיָּמִ֨ים‎</w>
      <w>‏הָאֵ֤לֶּה‎</w>
      <w>‏פוּרִים֙‎</w>
      <w>‏עַל־שֵׁ֣ם‎</w>
      <w>‏הַפּ֔וּר‎</w>
      <w>‏עַל־כֵּ֕ן‎</w>
      <w>‏עַל־כָּל־דִּבְרֵ֖י‎</w>
      <w>‏הָֽאִגֶּ֣רֶת‎</w>
      <w>‏הַזֹּ֑את‎</w>
      <w>‏וּמָֽה־רָא֣וּ‎</w>
      <w>‏עַל־כָּ֔כָה‎</w>
      <w>‏וּמָ֥ה‎</w>
      <w>‏הִגִּ֖יעַ‎</w>
      <w>‏אֲלֵיהֶֽם׃‎</w>
    </v>
    <v n="27" h="‏כז‎">
      <w>‏קִיְּמ֣וּ‎</w>
      <w>‏וקבל‎</w>
      <w>‏(וְקִבְּל֣וּ)‎</w>
      <w>‏הַיְּהוּדִים֩ ׀‎</w>
      <w>‏עֲלֵיהֶ֨ם ׀‎</w>
      <w>‏וְעַל־זַרְעָ֜ם‎</w>
      <w>‏וְעַ֨ל‎</w>
      <w>‏כָּל־הַנִּלְוִ֤ים‎</w>
      <w>‏עֲלֵיהֶם֙‎</w>
      <w>‏וְלֹ֣א‎</w>
      <w>‏יַֽעֲב֔וֹר‎</w>
      <w>‏לִֽהְי֣וֹת‎</w>
      <w>‏עֹשִׂ֗ים‎</w>
      <w>‏אֵ֣ת‎</w>
      <w>‏שְׁנֵ֤י‎</w>
      <w>‏הַיָּמִים֙‎</w>
      <w>‏הָאֵ֔לֶּה‎</w>
      <w>‏כִּכְתָבָ֖ם‎</w>
      <w>‏וְכִזְמַנָּ֑ם‎</w>
      <w>‏בְּכָל־שָׁנָ֖ה‎</w>
      <w>‏וְשָׁנָֽה׃‎</w>
    </v>
    <v n="28" h="‏כח‎">
      <w>‏וְהַיָּמִ֣ים‎</w>
      <w>‏הָ֠אֵלֶּה‎</w>
      <w>‏נִזְכָּרִ֨ים‎</w>
      <w>‏וְנַֽעֲשִׂ֜ים‎</w>
      <w>‏בְּכָל־דּ֣וֹר‎</w>
      <w>‏וָד֗וֹר‎</w>
      <w>‏מִשְׁפָּחָה֙‎</w>
      <w>‏וּמִשְׁפָּחָ֔ה‎</w>
      <w>‏מְדִינָ֥ה‎</w>
      <w>‏וּמְדִינָ֖ה‎</w>
      <w>‏וְעִ֣יר‎</w>
      <w>‏וָעִ֑יר‎</w>
      <w>‏וִימֵ֞י‎</w>
      <w>‏הַפּוּרִ֣ים‎</w>
      <w>‏הָאֵ֗לֶּה‎</w>
      <w>‏לֹ֤א‎</w>
      <w>‏יַֽעַבְרוּ֙‎</w>
      <w>‏מִתּ֣וֹךְ‎</w>
      <w>‏הַיְּהוּדִ֔ים‎</w>
      <w>‏וְזִכְרָ֖ם‎</w>
      <w>‏לֹֽא־יָס֥וּף‎</w>
      <w>‏מִזַּרְעָֽם׃‎</w>
    <samekh/>
    </v>
    <v n="29" h="‏כט‎">
      <w>‏וַ֠תִּכְתֹּב‎</w>
      <w>‏אֶסְתֵּ֨ר‎</w>
      <w>‏הַמַּלְכָּ֧ה‎</w>
      <w>‏בַת־אֲבִיחַ֛יִל‎</w>
      <w>‏וּמָרְדֳּכַ֥י‎</w>
      <w>‏הַיְּהוּדִ֖י‎</w>
      <w>‏אֶת־כָּל־תֹּ֑קֶף‎</w>
      <w>‏לְקַיֵּ֗ם‎</w>
      <w>‏אֵ֣ת‎</w>
      <w>‏אִגֶּ֧רֶת‎</w>
      <w>‏הַפֻּרִ֛ים‎</w>
      <w>‏הַזֹּ֖את‎</w>
      <w>‏הַשֵּׁנִֽית׃‎</w>
    </v>
    <v n="30" h="‏ל‎">
      <w>‏וַיִּשְׁלַ֨ח‎</w>
      <w>‏סְפָרִ֜ים‎</w>
      <w>‏אֶל־כָּל־הַיְּהוּדִ֗ים‎</w>
      <w>‏אֶל־שֶׁ֨בַע‎</w>
      <w>‏וְעֶשְׂרִ֤ים‎</w>
      <w>‏וּמֵאָה֙‎</w>
      <w>‏מְדִינָ֔ה‎</w>
      <w>‏מַלְכ֖וּת‎</w>
      <w>‏אֲחַשְׁוֵר֑וֹשׁ‎</w>
      <w>‏דִּבְרֵ֥י‎</w>
      <w>‏שָׁל֖וֹם‎</w>
      <w>‏וֶֽאֱמֶֽת׃‎</w>
    </v>
    <v n="31" h="‏לא‎">
      <w>‏לְקַיֵּ֡ם‎</w>
      <w>‏אֶת־יְמֵי֩‎</w>
      <w>‏הַפֻּרִ֨ים‎</w>
      <w>‏הָאֵ֜לֶּה‎</w>
      <w>‏בִּזְמַנֵּיהֶ֗ם‎</w>
      <w>‏כַּֽאֲשֶׁר֩‎</w>
      <w>‏קִיַּ֨ם‎</w>
      <w>‏עֲלֵיהֶ֜ם‎</w>
      <w>‏מָרְדֳּכַ֤י‎</w>
      <w>‏הַיְּהוּדִי֙‎</w>
      <w>‏וְאֶסְתֵּ֣ר‎</w>
      <w>‏הַמַּלְכָּ֔ה‎</w>
      <w>‏וְכַֽאֲשֶׁ֛ר‎</w>
      <w>‏קִיְּמ֥וּ‎</w>
      <w>‏עַל־נַפְשָׁ֖ם‎</w>
      <w>‏וְעַל־זַרְעָ֑ם‎</w>
      <w>‏דִּבְרֵ֥י‎</w>
      <w>‏הַצּוֹמ֖וֹת‎</w>
      <w>‏וְזַֽעֲקָתָֽם׃‎</w>
    </v>
    <v n="32" h="‏לב‎">
      <w>‏וּמַֽאֲמַ֣ר‎</w>
      <w>‏אֶסְתֵּ֔ר‎</w>
      <w>‏קִיַּ֕ם‎</w>
      <w>‏דִּבְרֵ֥י‎</w>
      <w>‏הַפֻּרִ֖ים‎</w>
      <w>‏הָאֵ֑לֶּה‎</w>
      <w>‏וְנִכְתָּ֖ב‎</w>
      <w>‏בַּסֵּֽפֶר׃‎</w>
    <samekh/>
    </v>
  </c>
  <c n="10">
    <v n="1" h="‏א‎">
      <w>‏וַיָּשֶׂם֩‎</w>
      <w>‏הַמֶּ֨לֶךְ‎</w>
      <w>‏אחשרש‎</w>
      <w>‏(אֲחַשְׁוֵרֹ֧שׁ ׀)‎</w>
      <w>‏מַ֛ס‎</w>
      <w>‏עַל־הָאָ֖רֶץ‎</w>
      <w>‏וְאִיֵּ֥י‎</w>
      <w>‏הַיָּֽם׃‎</w>
    </v>
    <v n="2" h="‏ב‎">
      <w>‏וְכָל־מַֽעֲשֵׂ֤ה‎</w>
      <w>‏תָקְפּוֹ֙‎</w>
      <w>‏וּגְב֣וּרָת֔וֹ‎</w>
      <w>‏וּפָֽרָשַׁת֙‎</w>
      <w>‏גְּדֻלַּ֣ת‎</w>
      <w>‏מָרְדֳּכַ֔י‎</w>
      <w>‏אֲשֶׁ֥ר‎</w>
      <w>‏גִּדְּל֖וֹ‎</w>
      <w>‏הַמֶּ֑לֶךְ‎</w>
      <w>‏הֲלוֹא־הֵ֣ם‎</w>
      <w>‏כְּתוּבִ֗ים‎</w>
      <w>‏עַל־סֵ֨פֶר֙‎</w>
      <w>‏דִּבְרֵ֣י‎</w>
      <w>‏הַיָּמִ֔ים‎</w>
      <w>‏לְמַלְכֵ֖י‎</w>
      <w>‏מָדַ֥י‎</w>
      <w>‏וּפָרָֽס׃‎</w>
    </v>
    <v n="3" h="‏ג‎">
      <w>‏כִּ֣י ׀‎</w>
      <w>‏מָרְדֳּכַ֣י‎</w>
      <w>‏הַיְּהוּדִ֗י‎</w>
      <w>‏מִשְׁנֶה֙‎</w>
      <w>‏לַמֶּ֣לֶךְ‎</w>
      <w>‏אֲחַשְׁוֵר֔וֹשׁ‎</w>
      <w>‏וְגָדוֹל֙‎</w>
      <w>‏לַיְּהוּדִ֔ים‎</w>
      <w>‏וְרָצ֖וּי‎</w>
      <w>‏לְרֹ֣ב‎</w>
      <w>‏אֶחָ֑יו‎</w>
      <w>‏דֹּרֵ֥שׁ‎</w>
      <w>‏טוֹב֙‎</w>
      <w>‏לְעַמּ֔וֹ‎</w>
      <w>‏וְדֹבֵ֥ר‎</w>
      <w>‏שָׁל֖וֹם‎</w>
      <w>‏לְכָל־זַרְעֽוֹ׃‎</w>
    <shin/>
    </v>
  </c>
 </book>
</tanakh>
