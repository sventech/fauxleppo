<tanakh>
 <book n="19">
  <names>
    <name>Nahum</name>
    <number>19</number>
    <hebrewname>‏נחום‎</hebrewname>
  </names>
  <c n="1">
    <v n="1" h="‏א‎">
      <w>‏מַשָּׂ֖א‎</w>
      <w>‏נִֽינְוֵ֑ה‎</w>
      <w>‏סֵ֧פֶר‎</w>
      <w>‏חֲז֛וֹן‎</w>
      <w>‏נַח֖וּם‎</w>
      <w>‏הָֽאֶלְקֹשִֽׁי׃‎</w>
    </v>
    <v n="2" h="‏ב‎">
      <w>‏אֵ֣ל‎</w>
      <w>‏קַנּ֤וֹא‎</w>
      <w>‏וְנֹקֵם֙‎</w>
      <w>‏יְהוָ֔ה‎</w>
      <w>‏נֹקֵ֥ם‎</w>
      <w>‏יְהוָ֖ה‎</w>
      <w>‏וּבַ֣עַל‎</w>
      <w>‏חֵמָ֑ה‎</w>
      <w>‏נֹקֵ֤ם‎</w>
      <w>‏יְהוָה֙‎</w>
      <w>‏לְצָרָ֔יו‎</w>
      <w>‏וְנוֹטֵ֥ר‎</w>
      <w>‏ה֖וּא‎</w>
      <w>‏לְאֹֽיְבָֽיו׃‎</w>
    </v>
    <v n="3" h="‏ג‎">
      <w>‏יְהוָ֗ה‎</w>
      <w>‏אֶ֤רֶךְ‎</w>
      <w>‏אַפַּ֨יִם֙‎</w>
      <w>‏וגדול־‎</w>
      <w>‏(וּגְדָל־)‎</w>
      <w>‏כֹּ֔חַ‎</w>
      <w>‏וְנַקֵּ֖ה‎</w>
      <w>‏לֹ֣א‎</w>
      <w>‏יְנַקֶּ֑ה‎</w>
      <w>‏יְהוָ֗ה‎</w>
      <w>‏בְּסוּפָ֤ה‎</w>
      <w>‏וּבִשְׂעָרָה֙‎</w>
      <w>‏דַּרְכּ֔וֹ‎</w>
      <w>‏וְעָנָ֖ן‎</w>
      <w>‏אֲבַ֥ק‎</w>
      <w>‏רַגְלָֽיו׃‎</w>
    </v>
    <v n="4" h="‏ד‎">
      <w>‏גּוֹעֵ֤ר‎</w>
      <w>‏בַּיָּם֙‎</w>
      <w>‏וַֽיַּבְּשֵׁ֔הוּ‎</w>
      <w>‏וְכָל־הַנְּהָר֖וֹת‎</w>
      <w>‏הֶֽחֱרִ֑יב‎</w>
      <w>‏אֻמְלַ֤ל‎</w>
      <w>‏בָּשָׁן֙‎</w>
      <w>‏וְכַרְמֶ֔ל‎</w>
      <w>‏וּפֶ֥רַח‎</w>
      <w>‏לְבָנ֖וֹן‎</w>
      <w>‏אֻמְלָֽל׃‎</w>
    </v>
    <v n="5" h="‏ה‎">
      <w>‏הָרִים֙‎</w>
      <w>‏רָֽעֲשׁ֣וּ‎</w>
      <w>‏מִמֶּ֔נּוּ‎</w>
      <w>‏וְהַגְּבָע֖וֹת‎</w>
      <w>‏הִתְמֹגָ֑גוּ‎</w>
      <w>‏וַתִּשָּׂ֤א‎</w>
      <w>‏הָאָ֨רֶץ֙‎</w>
      <w>‏מִפָּנָ֔יו‎</w>
      <w>‏וְתֵבֵ֖ל‎</w>
      <w>‏וְכָל־י֥וֹשְׁבֵי‎</w>
      <w>‏בָֽהּ׃‎</w>
    </v>
    <v n="6" h="‏ו‎">
      <w>‏לִפְנֵ֤י‎</w>
      <w>‏זַעְמוֹ֙‎</w>
      <w>‏מִ֣י‎</w>
      <w>‏יַֽעֲמ֔וֹד‎</w>
      <w>‏וּמִ֥י‎</w>
      <w>‏יָק֖וּם‎</w>
      <w>‏בַּֽחֲר֣וֹן‎</w>
      <w>‏אַפּ֑וֹ‎</w>
      <w>‏חֲמָתוֹ֙‎</w>
      <w>‏נִתְּכָ֣ה‎</w>
      <w>‏כָאֵ֔שׁ‎</w>
      <w>‏וְהַצֻּרִ֖ים‎</w>
      <w>‏נִתְּצ֥וּ‎</w>
      <w>‏מִמֶּֽנּוּ׃‎</w>
    </v>
    <v n="7" h="‏ז‎">
      <w>‏ט֣וֹב‎</w>
      <w>‏יְהוָ֔ה‎</w>
      <w>‏לְמָע֖וֹז‎</w>
      <w>‏בְּי֣וֹם‎</w>
      <w>‏צָרָ֑ה‎</w>
      <w>‏וְיֹדֵ֖עַ‎</w>
      <w>‏חֹ֥סֵי‎</w>
      <w>‏בֽוֹ׃‎</w>
    </v>
    <v n="8" h="‏ח‎">
      <w>‏וּבְשֶׁ֣טֶף‎</w>
      <w>‏עֹבֵ֔ר‎</w>
      <w>‏כָּלָ֖ה‎</w>
      <w>‏יַֽעֲשֶׂ֣ה‎</w>
      <w>‏מְקוֹמָ֑הּ‎</w>
      <w>‏וְאֹֽיְבָ֖יו‎</w>
      <w>‏יְרַדֶּף־חֹֽשֶׁךְ׃‎</w>
    </v>
    <v n="9" h="‏ט‎">
      <w>‏מַה־תְּחַשְּׁבוּן֙‎</w>
      <w>‏אֶל־יְהוָ֔ה‎</w>
      <w>‏כָּלָ֖ה‎</w>
      <w>‏ה֣וּא‎</w>
      <w>‏עֹשֶׂ֑ה‎</w>
      <w>‏לֹֽא־תָק֥וּם‎</w>
      <w>‏פַּֽעֲמַ֖יִם‎</w>
      <w>‏צָרָֽה׃‎</w>
    </v>
    <v n="10" h="‏י‎">
      <w>‏כִּ֚י‎</w>
      <w>‏עַד־סִירִ֣ים‎</w>
      <w>‏סְבֻכִ֔ים‎</w>
      <w>‏וּכְסָבְאָ֖ם‎</w>
      <w>‏סְבוּאִ֑ים‎</w>
      <w>‏אֻ֨כְּל֔וּ‎</w>
      <w>‏כְּקַ֥שׁ‎</w>
      <w>‏יָבֵ֖שׁ‎</w>
      <w>‏מָלֵֽא׃‎</w>
    </v>
    <v n="11" h="‏יא‎">
      <w>‏מִמֵּ֣ךְ‎</w>
      <w>‏יָצָ֔א‎</w>
      <w>‏חֹשֵׁ֥ב‎</w>
      <w>‏עַל־יְהוָ֖ה‎</w>
      <w>‏רָעָ֑ה‎</w>
      <w>‏יֹעֵ֖ץ‎</w>
      <w>‏בְּלִיָּֽעַל׃‎</w>
    <samekh/>
    </v>
    <v n="12" h="‏יב‎">
      <w>‏כֹּ֣ה ׀‎</w>
      <w>‏אָמַ֣ר‎</w>
      <w>‏יְהוָ֗ה‎</w>
      <w>‏אִם־שְׁלֵמִים֙‎</w>
      <w>‏וְכֵ֣ן‎</w>
      <w>‏רַבִּ֔ים‎</w>
      <w>‏וְכֵ֥ן‎</w>
      <w>‏נָג֖וֹזּוּ‎</w>
      <w>‏וְעָבָ֑ר‎</w>
      <w>‏וְעִ֨נִּתִ֔ךְ‎</w>
      <w>‏לֹ֥א‎</w>
      <w>‏אֲעַנֵּ֖ךְ‎</w>
      <w>‏עֽוֹד׃‎</w>
    </v>
    <v n="13" h="‏יג‎">
      <w>‏וְעַתָּ֕ה‎</w>
      <w>‏אֶשְׁבֹּ֥ר‎</w>
      <w>‏מֹטֵ֖הוּ‎</w>
      <w>‏מֵֽעָלָ֑יִךְ‎</w>
      <w>‏וּמֽוֹסְרֹתַ֖יִךְ‎</w>
      <w>‏אֲנַתֵּֽק׃‎</w>
    </v>
    <v n="14" h="‏יד‎">
      <w>‏וְצִוָּ֤ה‎</w>
      <w>‏עָלֶ֨יךָ֙‎</w>
      <w>‏יְהוָ֔ה‎</w>
      <w>‏לֹֽא־יִזָּרַ֥ע‎</w>
      <w>‏מִשִּׁמְךָ֖‎</w>
      <w>‏ע֑וֹד‎</w>
      <w>‏מִבֵּ֨ית‎</w>
      <w>‏אֱלֹהֶ֜יךָ‎</w>
      <w>‏אַכְרִ֨ית‎</w>
      <w>‏פֶּ֧סֶל‎</w>
      <w>‏וּמַסֵּכָ֛ה‎</w>
      <w>‏אָשִׂ֥ים‎</w>
      <w>‏קִבְרֶ֖ךָ‎</w>
      <w>‏כִּ֥י‎</w>
      <w>‏קַלּֽוֹתָ׃‎</w>
    <peh/>
    </v>
  </c>
  <c n="2">
    <v n="1" h="‏א‎">
      <w>‏הִנֵּ֨ה‎</w>
      <w>‏עַל־הֶֽהָרִ֜ים‎</w>
      <w>‏רַגְלֵ֤י‎</w>
      <w>‏מְבַשֵּׂר֙‎</w>
      <w>‏מַשְׁמִ֣יעַ‎</w>
      <w>‏שָׁל֔וֹם‎</w>
      <w>‏חָגִּ֧י‎</w>
      <w>‏יְהוּדָ֛ה‎</w>
      <w>‏חַגַּ֖יִךְ‎</w>
      <w>‏שַׁלְּמִ֣י‎</w>
      <w>‏נְדָרָ֑יִךְ‎</w>
      <w>‏כִּי֩‎</w>
      <w>‏לֹ֨א‎</w>
      <w>‏יוֹסִ֥יף‎</w>
      <w>‏ע֛וֹד‎</w>
      <w>‏לעבור־‎</w>
      <w>‏(לַֽעֲבָר־)‎</w>
      <w>‏בָּ֥ךְ‎</w>
      <w>‏בְּלִיַּ֖עַל‎</w>
      <w>‏כֻּלֹּ֥ה‎</w>
      <w>‏נִכְרָֽת׃‎</w>
    </v>
    <v n="2" h="‏ב‎">
      <w>‏עָלָ֥ה‎</w>
      <w>‏מֵפִ֛יץ‎</w>
      <w>‏עַל־פָּנַ֖יִךְ‎</w>
      <w>‏נָצ֣וֹר‎</w>
      <w>‏מְצוּרָ֑ה‎</w>
      <w>‏צַפֵּה־דֶ֨רֶךְ֙‎</w>
      <w>‏חַזֵּ֣ק‎</w>
      <w>‏מָתְנַ֔יִם‎</w>
      <w>‏אַמֵּ֥ץ‎</w>
      <w>‏כֹּ֖חַ‎</w>
      <w>‏מְאֹֽד׃‎</w>
    </v>
    <v n="3" h="‏ג‎">
      <w>‏כִּ֣י‎</w>
      <w>‏שָׁ֤ב‎</w>
      <w>‏יְהוָה֙‎</w>
      <w>‏אֶת־גְּא֣וֹן‎</w>
      <w>‏יַֽעֲקֹ֔ב‎</w>
      <w>‏כִּגְא֖וֹן‎</w>
      <w>‏יִשְׂרָאֵ֑ל‎</w>
      <w>‏כִּ֤י‎</w>
      <w>‏בְקָקוּם֙‎</w>
      <w>‏בֹּֽקְקִ֔ים‎</w>
      <w>‏וּזְמֹֽרֵיהֶ֖ם‎</w>
      <w>‏שִׁחֵֽתוּ׃‎</w>
    </v>
    <v n="4" h="‏ד‎">
      <w>‏מָגֵ֨ן‎</w>
      <w>‏גִּבֹּרֵ֜יהוּ‎</w>
      <w>‏מְאָדָּ֗ם‎</w>
      <w>‏אַנְשֵׁי־חַ֨יִל֙‎</w>
      <w>‏מְתֻלָּעִ֔ים‎</w>
      <w>‏בְּאֵשׁ־פְּלָדֹ֥ת‎</w>
      <w>‏הָרֶ֖כֶב‎</w>
      <w>‏בְּי֣וֹם‎</w>
      <w>‏הֲכִינ֑וֹ‎</w>
      <w>‏וְהַבְּרֹשִׁ֖ים‎</w>
      <w>‏הָרְעָֽלוּ׃‎</w>
    </v>
    <v n="5" h="‏ה‎">
      <w>‏בַּֽחוּצוֹת֙‎</w>
      <w>‏יִתְהֽוֹלְל֣וּ‎</w>
      <w>‏הָרֶ֔כֶב‎</w>
      <w>‏יִֽשְׁתַּקְשְׁק֖וּן‎</w>
      <w>‏בָּֽרְחֹב֑וֹת‎</w>
      <w>‏מַרְאֵיהֶן֙‎</w>
      <w>‏כַּלַּפִּידִ֔ים‎</w>
      <w>‏כַּבְּרָקִ֖ים‎</w>
      <w>‏יְרוֹצֵֽצוּ׃‎</w>
    </v>
    <v n="6" h="‏ו‎">
      <w>‏יִזְכֹּר֙‎</w>
      <w>‏אַדִּירָ֔יו‎</w>
      <w>‏יִכָּֽשְׁל֖וּ‎</w>
      <w>‏בהלכותם‎</w>
      <w>‏(בַּהֲלִֽיכָתָ֑ם)‎</w>
      <w>‏יְמַֽהֲרוּ֙‎</w>
      <w>‏חֽוֹמָתָ֔הּ‎</w>
      <w>‏וְהֻכַ֖ן‎</w>
      <w>‏הַסֹּכֵֽךְ׃‎</w>
    </v>
    <v n="7" h="‏ז‎">
      <w>‏שַֽׁעֲרֵ֥י‎</w>
      <w>‏הַנְּהָר֖וֹת‎</w>
      <w>‏נִפְתָּ֑חוּ‎</w>
      <w>‏וְהַֽהֵיכָ֖ל‎</w>
      <w>‏נָמֽוֹג׃‎</w>
    </v>
    <v n="8" h="‏ח‎">
      <w>‏וְהֻצַּ֖ב‎</w>
      <w>‏גֻּלְּתָ֣ה‎</w>
      <w>‏הֹֽעֲלָ֑תָה‎</w>
      <w>‏וְאַמְהֹתֶ֗יהָ‎</w>
      <w>‏מְנַֽהֲגוֹת֙‎</w>
      <w>‏כְּק֣וֹל‎</w>
      <w>‏יוֹנִ֔ים‎</w>
      <w>‏מְתֹֽפְפֹ֖ת‎</w>
      <w>‏עַל־לִבְבֵהֶֽן׃‎</w>
    </v>
    <v n="9" h="‏ט‎">
      <w>‏וְנִֽינְוֵ֥ה‎</w>
      <w>‏כִבְרֵֽכַת־מַ֖יִם‎</w>
      <w>‏מִ֣ימֵי‎</w>
      <w>‏הִ֑יא‎</w>
      <w>‏וְהֵ֣מָּה‎</w>
      <w>‏נָסִ֔ים‎</w>
      <w>‏עִמְד֥וּ‎</w>
      <w>‏עֲמֹ֖דוּ‎</w>
      <w>‏וְאֵ֥ין‎</w>
      <w>‏מַפְנֶֽה׃‎</w>
    </v>
    <v n="10" h="‏י‎">
      <w>‏בֹּ֥זּוּ‎</w>
      <w>‏כֶ֖סֶף‎</w>
      <w>‏בֹּ֣זּוּ‎</w>
      <w>‏זָהָ֑ב‎</w>
      <w>‏וְאֵ֥ין‎</w>
      <w>‏קֵ֨צֶה֙‎</w>
      <w>‏לַתְּכוּנָ֔ה‎</w>
      <w>‏כָּבֹ֕ד‎</w>
      <w>‏מִכֹּ֖ל‎</w>
      <w>‏כְּלִ֥י‎</w>
      <w>‏חֶמְדָּֽה׃‎</w>
    </v>
    <v n="11" h="‏יא‎">
      <w>‏בּוּקָ֥ה‎</w>
      <w>‏וּמְבוּקָ֖ה‎</w>
      <w>‏וּמְבֻלָּקָ֑ה‎</w>
      <w>‏וְלֵ֨ב‎</w>
      <w>‏נָמֵ֜ס‎</w>
      <w>‏וּפִ֣ק‎</w>
      <w>‏בִּרְכַּ֗יִם‎</w>
      <w>‏וְחַלְחָלָה֙‎</w>
      <w>‏בְּכָל־מָתְנַ֔יִם‎</w>
      <w>‏וּפְנֵ֥י‎</w>
      <w>‏כֻלָּ֖ם‎</w>
      <w>‏קִבְּצ֥וּ‎</w>
      <w>‏פָארֽוּר׃‎</w>
    </v>
    <v n="12" h="‏יב‎">
      <w>‏אַיֵּה֙‎</w>
      <w>‏מְע֣וֹן‎</w>
      <w>‏אֲרָי֔וֹת‎</w>
      <w>‏וּמִרְעֶ֥ה‎</w>
      <w>‏ה֖וּא‎</w>
      <w>‏לַכְּפִרִ֑ים‎</w>
      <w>‏אֲשֶׁ֣ר‎</w>
      <w>‏הָלַךְ֩‎</w>
      <w>‏אַרְיֵ֨ה‎</w>
      <w>‏לָבִ֥יא‎</w>
      <w>‏שָׁ֛ם‎</w>
      <w>‏גּ֥וּר‎</w>
      <w>‏אַרְיֵ֖ה‎</w>
      <w>‏וְאֵ֥ין‎</w>
      <w>‏מַֽחֲרִֽיד׃‎</w>
    </v>
    <v n="13" h="‏יג‎">
      <w>‏אַרְיֵ֤ה‎</w>
      <w>‏טֹרֵף֙‎</w>
      <w>‏בְּדֵ֣י‎</w>
      <w>‏גֹֽרוֹתָ֔יו‎</w>
      <w>‏וּמְחַנֵּ֖ק‎</w>
      <w>‏לְלִבְאֹתָ֑יו‎</w>
      <w>‏וַיְמַלֵּא־טֶ֣רֶף‎</w>
      <w>‏חֹרָ֔יו‎</w>
      <w>‏וּמְעֹֽנֹתָ֖יו‎</w>
      <w>‏טְרֵפָֽה׃‎</w>
    </v>
    <v n="14" h="‏יד‎">
      <w>‏הִנְנִ֣י‎</w>
      <w>‏אֵלַ֗יִךְ‎</w>
      <w>‏נְאֻם֙‎</w>
      <w>‏יְהוָ֣ה‎</w>
      <w>‏צְבָא֔וֹת‎</w>
      <w>‏וְהִבְעַרְתִּ֤י‎</w>
      <w>‏בֶֽעָשָׁן֙‎</w>
      <w>‏רִכְבָּ֔הּ‎</w>
      <w>‏וּכְפִירַ֖יִךְ‎</w>
      <w>‏תֹּ֣אכַל‎</w>
      <w>‏חָ֑רֶב‎</w>
      <w>‏וְהִכְרַתִּ֤י‎</w>
      <w>‏מֵאֶ֨רֶץ֙‎</w>
      <w>‏טַרְפֵּ֔ךְ‎</w>
      <w>‏וְלֹֽא־יִשָּׁמַ֥ע‎</w>
      <w>‏ע֖וֹד‎</w>
      <w>‏ק֥וֹל‎</w>
      <w>‏מַלְאָכֵֽכֵה׃‎</w>
    <peh/>
    </v>
  </c>
  <c n="3">
    <v n="1" h="‏א‎">
      <w>‏ה֖וֹי‎</w>
      <w>‏עִ֣יר‎</w>
      <w>‏דָּמִ֑ים‎</w>
      <w>‏כֻּלָּ֗הּ‎</w>
      <w>‏כַּ֤חַשׁ‎</w>
      <w>‏פֶּ֨רֶק֙‎</w>
      <w>‏מְלֵאָ֔ה‎</w>
      <w>‏לֹ֥א‎</w>
      <w>‏יָמִ֖ישׁ‎</w>
      <w>‏טָֽרֶף׃‎</w>
    </v>
    <v n="2" h="‏ב‎">
      <w>‏ק֣וֹל‎</w>
      <w>‏שׁ֔וֹט‎</w>
      <w>‏וְק֖וֹל‎</w>
      <w>‏רַ֣עַשׁ‎</w>
      <w>‏אוֹפָ֑ן‎</w>
      <w>‏וְס֣וּס‎</w>
      <w>‏דֹּהֵ֔ר‎</w>
      <w>‏וּמֶרְכָּבָ֖ה‎</w>
      <w>‏מְרַקֵּדָֽה׃‎</w>
    </v>
    <v n="3" h="‏ג‎">
      <w>‏פָּרָ֣שׁ‎</w>
      <w>‏מַֽעֲלֶ֗ה‎</w>
      <w>‏וְלַ֤הַב‎</w>
      <w>‏חֶ֨רֶב֙‎</w>
      <w>‏וּבְרַ֣ק‎</w>
      <w>‏חֲנִ֔ית‎</w>
      <w>‏וְרֹ֥ב‎</w>
      <w>‏חָלָ֖ל‎</w>
      <w>‏וְכֹ֣בֶד‎</w>
      <w>‏פָּ֑גֶר‎</w>
      <w>‏וְאֵ֥ין‎</w>
      <w>‏קֵ֨צֶה֙‎</w>
      <w>‏לַגְּוִיָּ֔ה‎</w>
      <w>‏יכשלו‎</w>
      <w>‏(וְכָֽשְׁל֖וּ)‎</w>
      <w>‏בִּגְוִיָּתָֽם׃‎</w>
    </v>
    <v n="4" h="‏ד‎">
      <w>‏מֵרֹב֙‎</w>
      <w>‏זְנוּנֵ֣י‎</w>
      <w>‏זוֹנָ֔ה‎</w>
      <w>‏ט֥וֹבַת‎</w>
      <w>‏חֵ֖ן‎</w>
      <w>‏בַּֽעֲלַ֣ת‎</w>
      <w>‏כְּשָׁפִ֑ים‎</w>
      <w>‏הַמֹּכֶ֤רֶת‎</w>
      <w>‏גּוֹיִם֙‎</w>
      <w>‏בִּזְנוּנֶ֔יהָ‎</w>
      <w>‏וּמִשְׁפָּח֖וֹת‎</w>
      <w>‏בִּכְשָׁפֶֽיהָ׃‎</w>
    </v>
    <v n="5" h="‏ה‎">
      <w>‏הִנְנִ֣י‎</w>
      <w>‏אֵלַ֗יִךְ‎</w>
      <w>‏נְאֻם֙‎</w>
      <w>‏יְהוָ֣ה‎</w>
      <w>‏צְבָא֔וֹת‎</w>
      <w>‏וְגִלֵּיתִ֥י‎</w>
      <w>‏שׁוּלַ֖יִךְ‎</w>
      <w>‏עַל־פָּנָ֑יִךְ‎</w>
      <w>‏וְהַרְאֵיתִ֤י‎</w>
      <w>‏גוֹיִם֙‎</w>
      <w>‏מַעְרֵ֔ךְ‎</w>
      <w>‏וּמַמְלָכ֖וֹת‎</w>
      <w>‏קְלוֹנֵֽךְ׃‎</w>
    </v>
    <v n="6" h="‏ו‎">
      <w>‏וְהִשְׁלַכְתִּ֥י‎</w>
      <w>‏עָלַ֛יִךְ‎</w>
      <w>‏שִׁקֻּצִ֖ים‎</w>
      <w>‏וְנִבַּלְתִּ֑יךְ‎</w>
      <w>‏וְשַׂמְתִּ֖יךְ‎</w>
      <w>‏כְּרֹֽאִי׃‎</w>
    </v>
    <v n="7" h="‏ז‎">
      <w>‏וְהָיָ֤ה‎</w>
      <w>‏כָל־רֹאַ֨יִךְ֙‎</w>
      <w>‏יִדּ֣וֹד‎</w>
      <w>‏מִמֵּ֔ךְ‎</w>
      <w>‏וְאָמַר֙‎</w>
      <w>‏שָׁדְּדָ֣ה‎</w>
      <w>‏נִֽינְוֵ֔ה‎</w>
      <w>‏מִ֖י‎</w>
      <w>‏יָנ֣וּד‎</w>
      <w>‏לָ֑הּ‎</w>
      <w>‏מֵאַ֛יִן‎</w>
      <w>‏אֲבַקֵּ֥שׁ‎</w>
      <w>‏מְנַֽחֲמִ֖ים‎</w>
      <w>‏לָֽךְ׃‎</w>
    </v>
    <v n="8" h="‏ח‎">
      <w>‏הֲתֵֽיטְבִי֙‎</w>
      <w>‏מִנֹּ֣א‎</w>
      <w>‏אָמ֔וֹן‎</w>
      <w>‏הַיֹּֽשְׁבָה֙‎</w>
      <w>‏בַּיְאֹרִ֔ים‎</w>
      <w>‏מַ֖יִם‎</w>
      <w>‏סָבִ֣יב‎</w>
      <w>‏לָ֑הּ‎</w>
      <w>‏אֲשֶׁר־חֵ֣יל‎</w>
      <w>‏יָ֔ם‎</w>
      <w>‏מִיָּ֖ם‎</w>
      <w>‏חֽוֹמָתָֽהּ׃‎</w>
    </v>
    <v n="9" h="‏ט‎">
      <w>‏כּ֥וּשׁ‎</w>
      <w>‏עָצְמָ֛ה‎</w>
      <w>‏וּמִצְרַ֖יִם‎</w>
      <w>‏וְאֵ֣ין‎</w>
      <w>‏קֵ֑צֶה‎</w>
      <w>‏פּ֣וּט‎</w>
      <w>‏וְלוּבִ֔ים‎</w>
      <w>‏הָי֖וּ‎</w>
      <w>‏בְּעֶזְרָתֵֽךְ׃‎</w>
    </v>
    <v n="10" h="‏י‎">
      <w>‏גַּם־הִ֗יא‎</w>
      <w>‏לַגֹּלָה֙‎</w>
      <w>‏הָֽלְכָ֣ה‎</w>
      <w>‏בַשֶּׁ֔בִי‎</w>
      <w>‏גַּ֧ם‎</w>
      <w>‏עֹֽלָלֶ֛יהָ‎</w>
      <w>‏יְרֻטְּשׁ֖וּ‎</w>
      <w>‏בְּרֹ֣אשׁ‎</w>
      <w>‏כָּל־חוּצ֑וֹת‎</w>
      <w>‏וְעַל־נִכְבַּדֶּ֨יהָ֙‎</w>
      <w>‏יַדּ֣וּ‎</w>
      <w>‏גוֹרָ֔ל‎</w>
      <w>‏וְכָל־גְּדוֹלֶ֖יהָ‎</w>
      <w>‏רֻתְּק֥וּ‎</w>
      <w>‏בַזִּקִּֽים׃‎</w>
    </v>
    <v n="11" h="‏יא‎">
      <w>‏גַּם־אַ֣תְּ‎</w>
      <w>‏תִּשְׁכְּרִ֔י‎</w>
      <w>‏תְּהִ֖י‎</w>
      <w>‏נַֽעֲלָמָ֑ה‎</w>
      <w>‏גַּם־אַ֛תְּ‎</w>
      <w>‏תְּבַקְשִׁ֥י‎</w>
      <w>‏מָע֖וֹז‎</w>
      <w>‏מֵֽאוֹיֵֽב׃‎</w>
    </v>
    <v n="12" h="‏יב‎">
      <w>‏כָּ֨ל־מִבְצָרַ֔יִךְ‎</w>
      <w>‏תְּאֵנִ֖ים‎</w>
      <w>‏עִם־בִּכּוּרִ֑ים‎</w>
      <w>‏אִם־יִנּ֕וֹעוּ‎</w>
      <w>‏וְנָֽפְל֖וּ‎</w>
      <w>‏עַל־פִּ֥י‎</w>
      <w>‏אוֹכֵֽל׃‎</w>
    </v>
    <v n="13" h="‏יג‎">
      <w>‏הִנֵּ֨ה‎</w>
      <w>‏עַמֵּ֤ךְ‎</w>
      <w>‏נָשִׁים֙‎</w>
      <w>‏בְּקִרְבֵּ֔ךְ‎</w>
      <w>‏לְאֹ֣יְבַ֔יִךְ‎</w>
      <w>‏פָּת֥וֹחַ‎</w>
      <w>‏נִפְתְּח֖וּ‎</w>
      <w>‏שַֽׁעֲרֵ֣י‎</w>
      <w>‏אַרְצֵ֑ךְ‎</w>
      <w>‏אָֽכְלָ֥ה‎</w>
      <w>‏אֵ֖שׁ‎</w>
      <w>‏בְּרִיחָֽיִךְ׃‎</w>
    </v>
    <v n="14" h="‏יד‎">
      <w>‏מֵ֤י‎</w>
      <w>‏מָצוֹר֙‎</w>
      <w>‏שַֽׁאֲבִי־לָ֔ךְ‎</w>
      <w>‏חַזְּקִ֖י‎</w>
      <w>‏מִבְצָרָ֑יִךְ‎</w>
      <w>‏בֹּ֧אִי‎</w>
      <w>‏בַטִּ֛יט‎</w>
      <w>‏וְרִמְסִ֥י‎</w>
      <w>‏בַחֹ֖מֶר‎</w>
      <w>‏הַֽחֲזִ֥יקִי‎</w>
      <w>‏מַלְבֵּֽן׃‎</w>
    </v>
    <v n="15" h="‏טו‎">
      <w>‏שָׁ֚ם‎</w>
      <w>‏תֹּֽאכְלֵ֣ךְ‎</w>
      <w>‏אֵ֔שׁ‎</w>
      <w>‏תַּכְרִיתֵ֣ךְ‎</w>
      <w>‏חֶ֔רֶב‎</w>
      <w>‏תֹּֽאכְלֵ֖ךְ‎</w>
      <w>‏כַּיָּ֑לֶק‎</w>
      <w>‏הִתְכַּבֵּ֣ד‎</w>
      <w>‏כַּיֶּ֔לֶק‎</w>
      <w>‏הִֽתְכַּבְּדִ֖י‎</w>
      <w>‏כָּֽאַרְבֶּֽה׃‎</w>
    </v>
    <v n="16" h="‏טז‎">
      <w>‏הִרְבֵּית֙‎</w>
      <w>‏רֹֽכְלַ֔יִךְ‎</w>
      <w>‏מִכּֽוֹכְבֵ֖י‎</w>
      <w>‏הַשָּׁמָ֑יִם‎</w>
      <w>‏יֶ֥לֶק‎</w>
      <w>‏פָּשַׁ֖ט‎</w>
      <w>‏וַיָּעֹֽף׃‎</w>
    </v>
    <v n="17" h="‏יז‎">
      <w>‏מִנְּזָרַ֨יִךְ֙‎</w>
      <w>‏כָּֽאַרְבֶּ֔ה‎</w>
      <w>‏וְטַפְסְרַ֖יִךְ‎</w>
      <w>‏כְּג֣וֹב‎</w>
      <w>‏גֹּבָ֑י‎</w>
      <w>‏הַֽחוֹנִ֤ים‎</w>
      <w>‏בַּגְּדֵרוֹת֙‎</w>
      <w>‏בְּי֣וֹם‎</w>
      <w>‏קָרָ֔ה‎</w>
      <w>‏שֶׁ֤מֶשׁ‎</w>
      <w>‏זָֽרְחָה֙‎</w>
      <w>‏וְנוֹדַ֔ד‎</w>
      <w>‏וְלֹֽא־נוֹדַ֥ע‎</w>
      <w>‏מְקוֹמ֖וֹ‎</w>
      <w>‏אַיָּֽם׃‎</w>
    </v>
    <v n="18" h="‏יח‎">
      <w>‏נָמ֤וּ‎</w>
      <w>‏רֹעֶ֨יךָ֙‎</w>
      <w>‏מֶ֣לֶךְ‎</w>
      <w>‏אַשּׁ֔וּר‎</w>
      <w>‏יִשְׁכְּנ֖וּ‎</w>
      <w>‏אַדִּירֶ֑יךָ‎</w>
      <w>‏נָפֹ֧שׁוּ‎</w>
      <w>‏עַמְּךָ֛‎</w>
      <w>‏עַל־הֶֽהָרִ֖ים‎</w>
      <w>‏וְאֵ֥ין‎</w>
      <w>‏מְקַבֵּֽץ׃‎</w>
    </v>
    <v n="19" h="‏יט‎">
      <w>‏אֵין־כֵּהָ֣ה‎</w>
      <w>‏לְשִׁבְרֶ֔ךָ‎</w>
      <w>‏נַחְלָ֖ה‎</w>
      <w>‏מַכָּתֶ֑ךָ‎</w>
      <w>‏כֹּ֣ל ׀‎</w>
      <w>‏שֹֽׁמְעֵ֣י‎</w>
      <w>‏שִׁמְעֲךָ֗‎</w>
      <w>‏תָּ֤קְעוּ‎</w>
      <w>‏כַף֙‎</w>
      <w>‏עָלֶ֔יךָ‎</w>
      <w>‏כִּ֗י‎</w>
      <w>‏עַל־מִ֛י‎</w>
      <w>‏לֹֽא־עָבְרָ֥ה‎</w>
      <w>‏רָעָֽתְךָ֖‎</w>
      <w>‏תָּמִֽיד׃‎</w>
    <shin/>
    </v>
  </c>
 </book>
</tanakh>
